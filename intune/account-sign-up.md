---
title: "Utworzenie konta usługi Intune lub zalogowanie się do niego"
description: "Informacje na temat rejestrowania się w celu uzyskania subskrypcji usługi Intune lub logowania się w celu rozpoczęcia pracy z istniejącą subskrypcją"
keywords: 
author: nathbarn
ms.author: nathbarn
manager: angrobe
ms.date: 06/07/2017
ms.topic: get-started-article
ms.prod: 
ms.service: microsoft-intune
ms.technology: 
ms.assetid: 0f3ce07a-b718-42a9-bace-f99a8b8abd94
ms.reviewer: angerobe
ms.suite: ems
ms.custom: intune-classic
ms.openlocfilehash: 389196cd5c36859589e68ccadd576ceeac1bc279
ms.sourcegitcommit: 34cfebfc1d8b81032f4d41869d74dda559e677e2
ms.translationtype: HT
ms.contentlocale: pl-PL
ms.lasthandoff: 07/01/2017
---
# <a name="sign-up-or-sign-in-to-intune"></a>Utworzenie konta usługi Intune lub zalogowanie się do niego

[!INCLUDE[both-portals](./includes/note-for-both-portals.md)]

Ten temat zawiera informacje dla administratorów dotyczące tworzenia konta w usłudze Intune.

Aby utworzyć konto usługi Intune lub zalogować się do niego, musisz ustalić, czy organizacja ma już konto służbowe usług online firmy Microsoft albo zawarła umowę Enterprise Agreement lub równoważną umowę licencjonowania zbiorowego z firmą Microsoft. Konto służbowe jest udostępniane po podpisaniu umowy licencjonowania zbiorowego z firmą Microsoft lub zasubskrybowaniu innych usług firmy Microsoft w chmurze, takich jak usługa Office 365.

Jeśli masz już konto służbowe, możesz po prostu **zalogować się** przy użyciu tego konta, aby dodać usługę Intune do swojego istniejącego środowiska subskrypcji. W przeciwnym razie musisz **zarejestrować się**, aby utworzyć nowe konto, którego będziesz używać do zarządzania usługą Intune dla organizacji.

>[!WARNING]
>Jeśli utworzysz nowe konto, nie możesz później zarządzać swoją subskrypcją przy użyciu istniejącego konta służbowego ani nie możesz łączyć tej subskrypcji z istniejącymi umowami licencjonowania zbiorowego.

## <a name="how-to-sign-up-or-sign-in-to-intune"></a>Tworzenie konta usługi Intune lub logowanie się do niego

1.  Odwiedź stronę [Tworzenie konta w usłudze Intune](https://portal.office.com/Signup/Signup.aspx?OfferId=40BE278A-DFD1-470a-9EF7-9F2596EA7FF9&dl=INTUNE_A&ali=1#0%20).

2.  Na stronie **Tworzenie konta** utwórz konto lub zaloguj się do niego, aby zarządzać nową subskrypcją usługi Intune.

## <a name="post-sign-up-considerations"></a>Kwestie do rozważenia po utworzeniu konta
Jeśli utworzysz konto w celu uzyskania nowej subskrypcji, wiadomość e-mail zawierająca informacje o koncie zostanie wysłana na adres e-mail podany w procesie rejestracji. Stanowi ona potwierdzenie, że Twoja subskrypcja jest aktywna.

Po ukończeniu procesu tworzenia konta nastąpi przekierowanie do strony używanej do dodawania użytkowników i przypisywania im licencji przy użyciu centrum administracyjnego usługi Office 365. Jeśli będziesz korzystać tylko z kont w chmurze korzystających z Twojej domyślnej nazwy domeny onmicrosoft.com, możesz rozpocząć dodawanie użytkowników i przypisywanie licencji na tym etapie. Jednak jeśli będziesz używać niestandardowej nazwy domeny organizacji lub chcesz synchronizować informacje dotyczące kont użytkowników z lokalnej usługi Active Directory, możesz zamknąć to okno przeglądarki i przejść do kroku 2 tego przewodnika Szybki start. Dowiedz się więcej na temat [początkowej domeny onmicrosoft.com w usłudze Office 365](https://support.office.com/article/Domains-FAQ-1272bad0-4bd4-4796-8005-67d6fb3afc5a?ui=en-US&rs=en-US&ad=US&fromAR=1#bkmk_whydoihaveanonmicrosoft.comdomain)

>[!TIP]
> Podczas następnego logowania w usłudze Intune nastąpi automatyczne przekierowanie do konsoli administracyjnej usługi Intune.
