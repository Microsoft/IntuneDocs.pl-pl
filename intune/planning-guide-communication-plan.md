---
title: Opracowywanie planu komunikacji dotyczącej wdrażania
titlesuffix: Microsoft Intune
description: Ten artykuł pomoże opracować plan komunikacji dotyczącej wprowadzania dla Twojego wdrożenia usługi Microsoft Intune.
keywords: ''
author: dougeby
ms.author: dougeby
manager: dougeby
ms.date: 10/30/2017
ms.topic: article
ms.prod: ''
ms.service: microsoft-intune
ms.technology: ''
ms.assetid: 393ebe75-d001-485a-b81c-6361c8b5e6ee
ms.reviewer: jeffbu, cgerth
ms.suite: ems
ms.custom: intune-classic
ms.openlocfilehash: b985b92b4ea68fedba3c0d04e53c1e6116a64015
ms.sourcegitcommit: e30fb2375fb79f67e5c1e4ed7b2c21fb9ca80c59
ms.translationtype: HT
ms.contentlocale: pl-PL
ms.lasthandoff: 03/17/2018
---
# <a name="develop-a-rollout-communication-plan"></a>Opracowywanie planu komunikacji dotyczącej wdrażania

Dobre zarządzanie zmianami polega na jasnej i pomocnej komunikacji dotyczącej nadchodzących zmian. Aby uprościć wdrożenie usługi Intune, plan komunikacji dotyczącej wprowadzania powinien obejmować cztery obszary:

-   Rodzaj przekazywanych informacji

-   Metoda dostarczania używana do komunikacji

-   Adresaci komunikacji

-   Oś czasu komunikacji

Opiszmy dokładniej każdy z tych obszarów.

## <a name="what-needs-to-be-communicated"></a>Jakiego rodzaju informacje muszą być przekazywane?

Określenie, jakie informacje mają być przekazywane, zależy od tego, w którym momencie procesu wdrażania usługi Intune zachodzi komunikacja. Możesz zdecydować się na komunikację z grupami organizacyjnymi i użytkownikami podzieloną na etapy, począwszy od rozpoczęcia projektu wprowadzenia usługi Intune, po którym następuje etap poprzedzający rejestrację, a następnie kolejny etap po rejestracji. Przedyskutujmy typy informacji, jakie mogą być przekazywane w poszczególnych etapach.

**Etap rozpoczęcia projektu** <br/>Szeroka komunikacja wprowadzająca sam projekt usługi Intune. Powinna ona odpowiadać na pytania, takie jak co to jest usługa Intune, dlaczego organizacja wdraża usługę Intune (korzyści dla organizacji i użytkowników), oraz udostępniać ogólny plan wdrożenia i wprowadzenia.

**Etap poprzedzający rejestrację**<br/> Szeroka komunikacja obejmująca dodatkowe informacje o usłudze Intune i uzupełniających ofertach (np. pakiecie Office, programie Outlook, usłudze OneDrive), zasobach użytkownika i konkretnych harmonogramach otrzymywania dostępu do usługi Intune przez użytkowników i grupy organizacji.

**Etap rejestracji**<br/> Komunikacja przeznaczona dla użytkowników i grup organizacji, dla których zaplanowano dostęp do usługi Intune. Powinna ona informować użytkowników o tym, że są gotowi do otrzymania dostępu do usługi Intune i zapewnić instrukcje rejestracji wraz z informacjami kontaktowymi na potrzeby uzyskania pomocy lub zadania pytań.

**Etap po rejestracji**<br/> Komunikacja przeznaczona dla użytkowników i grup organizacji zarejestrowanych w usłudze Intune. Powinna ona zapewniać dodatkowe zasoby, które mogą być przydatne dla użytkownika, oraz zbierać opinie o doświadczeniach w trakcie rejestracji i po niej.

[Przewodnik rejestracji dla użytkowników końcowych](https://gallery.technet.microsoft.com/Intune-End-User-Enrollment-3a0c9b0c?WT.mc_id=Blog_Intune_General_PCIT) może się okazać przydatny. Możesz używać go bez zmian lub zmodyfikować dla Twojej organizacji.

## <a name="communication-delivery-methods"></a>Metody dostarczania komunikacji

Istnieje kilka metod dostarczania, których można użyć do przekazywania informacji dotyczących wdrażania usługi Intune docelowym grupom organizacyjnym i użytkownikom. Poniższa lista przedstawia kilka przykładów i etap, w ramach którego możesz użyć metody:

-   Organizowane w całej organizacji spotkania (zarówno osobiste, jak i przez Skype'a) na etapie rozpoczęcia projektu

-   Poczta e-mail wykorzystywana na etapie poprzedzającym rejestrację, podczas rejestracji i po jej przeprowadzeniu

-   Witryny internetowe organizacji używane na wszystkich etapach

-   Usługa Yammer oraz plakaty i ulotki stosowane na etapie rozpoczęcia i poprzedzającym rejestrację

## <a name="communications-timeline"></a>Oś czasu komunikacji

Po wybraniu informacji do przekazania i używanych metod określ harmonogram komunikacji zawierający dane dotyczące czasu przekazania informacji oraz ich odbiorców.

Na przykład wstępne informacje dotyczące rozpoczęcia projektu Intune mogą być skierowane do całej organizacji lub tylko do jej wybranego działu i mogą być przekazywane kilka tygodni przed rozpoczęciem wdrażania usługi Intune. Potem informacje mogą być przekazywane etapami grupom organizacyjnym i użytkownikom zgodnie z ich harmonogramami wdrażania usługi Intune. Poniżej zamieszczono przykład ogólnego planu komunikacji dotyczącej wdrażania usługi Intune:

  | **Plan komunikacji** | **Lipiec** | **Sierpień** | **Wrzesień** | **Październik** |
|:---:|:---:|:---:|:---:|:---:|
| Etap 1  | Wszystkie |  |  |  |                                                         
| Spotkanie dotyczące zebrania | Pierwszy tydzień |  |  |  |                                                         
| Etap 2 | IT | Sprzedaż i marketing | Sprzedaż detaliczna | Kadry, księgowość i kierownictwo |
| Pierwsza wiadomość e-mail poprzedzająca wdrożenie | Pierwszy tydzień | Pierwszy tydzień | Pierwszy tydzień | Pierwszy tydzień |
| Etap 3 | IT | Sprzedaż i marketing | Sprzedaż detaliczna | Kadry, księgowość i kierownictwo |
| Druga wiadomość e-mail poprzedzająca wdrożenie | Drugi tydzień | Drugi tydzień | Drugi tydzień | Drugi tydzień |
| Etap 4 | IT | Sprzedaż i marketing | Sprzedaż detaliczna | Kadry, księgowość i kierownictwo |
| Wiadomość e-mail dotycząca rejestrowania | Trzeci tydzień | Trzeci tydzień | Trzeci tydzień | Trzeci tydzień |
| Etap 5 | IT | Sprzedaż i marketing | Sprzedaż detaliczna | Kadry, księgowość i kierownictwo |
| Wiadomość e-mail po rejestracji | Czwarty tydzień | Czwarty tydzień | Czwarty tydzień | Czwarty tydzień |

W celu opracowania własnego planu komunikacji możesz [pobrać szablon powyższej tabeli](https://gallery.technet.microsoft.com/Intune-deployment-planning-fae156c2?redir=0).

## <a name="next-step"></a>Następny krok

W następnej sekcji zamieszczono wskazówki dotyczące [opracowywania planu pomocy technicznej](planning-guide-support-plan.md).
