---
title: Jak edukować użytkowników końcowych na temat usługi Microsoft Intune | Microsoft Intune
description: Udostępnij informacje użytkownikom urządzeń, aby wdrożenie usługi Intune było pomyślne.
keywords: ''
author: lenewsad
ms.author: lanewsad
manager: dougeby
ms.date: 06/01/2018
ms.topic: conceptual
ms.prod: ''
ms.service: microsoft-intune
ms.technology: ''
ms.assetid: 48914533-f138-4dc0-8b93-4cea3ac61f7b
ms.reviewer: ''
ms.suite: ems
search.appverid: MET150
ms.custom: get-started
ms.collection: M365-identity-device-management
ms.openlocfilehash: 6789064c0fd12a3d5ed381af0caf1c3906a7fd02
ms.sourcegitcommit: 727c3ae7659ad79ea162250d234d7730f840c731
ms.translationtype: HT
ms.contentlocale: pl-PL
ms.lasthandoff: 02/07/2019
ms.locfileid: "55850815"
---
# <a name="how-to-educate-your-end-users-about-microsoft-intune"></a>Jak edukować użytkowników końcowych na temat usługi Microsoft Intune

[!INCLUDE [both-portals](./includes/note-for-both-portals.md)]

Usługa Microsoft Intune ułatwia pracę pracowników mających urządzenia przenośne, jednocześnie chroniąc dane firmowe. Aby przetestować wdrożenie usługi Intune w organizacji, możesz wypróbować [bezpłatną wersję próbną](app-sdk.md).

Gdy wdrażasz usługę Microsoft Intune, pracownicy muszą rozumieć potrzebę zarządzania urządzeniami przenośnymi i ich zastosowaniem w przedsiębiorstwie. Jeśli im tego nie wyjaśnisz, część z nich może uznać, że naruszasz ich prywatność. Obawy użytkowników o prywatność są jeszcze większe, gdy usługę Intune wdrażasz jako [rozwiązanie BYOD („przynieś własne urządzenie”)](/enterprise-mobility-security/solutions/byod-design-considerations-guide).

> [!Important]
> Zrozumienie i aktywne rozwiewanie wątpliwości użytkowników dotyczących powodów, dla których konieczne jest zarządzanie urządzeniami w firmie, ma krytyczne znaczenie dla pomyślnego wdrożenia.

Udana adaptacja nie polega wyłącznie na dystrybucji nowej, funkcjonalnej technologii wśród pracowników. Użytkownicy powinno zrozumieć nową technologię i ją zaakceptować. Dlatego właśnie ważne jest, aby użytkownicy zrozumieli, w jaki sposób usługa Intune chroni dane, i zgodzili się na to. 

## <a name="things-to-consider-about-your-users"></a>Kwestie dotyczące użytkowników, które należy rozważyć

__Jaki jest poziom doświadczeń użytkowników z technologiami?__ Wiedza i doświadczenia użytkowników w zakresie technologii mogą się różnić. Te doświadczenia mogą być pozytywne, na przykład fotografowanie rodzinnych wakacji, jak i negatywne, na przykład nieoczekiwane upuszczenie urządzenia do zlewozmywaka. Doświadczenia wpływają na sposób, w jaki użytkownicy podchodzą do urządzeń w życiu prywatnym i zawodowym.

__Co oznacza zarządzanie mobilnością dla użytkowników?__ Użytkownicy mogą w pełni nie rozumieć dostępu, jaki masz — lub nie masz — do ich urządzeń i informacji. Użytkownicy mogą obawiać się potencjalnego śledzenia ich poczynań przez dział IT i kierownictwo. Mniej doświadczeni użytkownicy urządzeń mogą sądzić, że cała aktywność na ich urządzeniach jest prywatna. 

__Jak usługa Intune może przeszkadzać użytkownikom?__  Doceń i szanuj czas, jaki użytkownicy poświęcają na instalowanie aplikacji, rejestrowanie urządzeń i zachowywanie zgodności ze standardami. W przypadku wszystkich wdrożeń usługi Intune najwyższy priorytet ma ochrona danych firmowych. Jednak na podejście użytkowników do zarządzania urządzeniami możesz negatywnie wpłynąć, jeśli będziesz forsować zasady, które przykładowo:  
* wymagają nieuzasadnionych kodów dostępu na urządzeniach prywatnych,
* wysyłają wymagane aktualizacje aplikacji w środku bardzo ważnej rozmowy biznesowej.  

Te zasady mogą też obniżać wydajność pracowników. 

## <a name="things-you-should-do"></a>Co należy zrobić

Przeczytaj poniższą listę wskazówek, które pokazują, jak uczynić wdrażanie usługi Intune w organizacji łatwiejszym dla użytkowników.

* __Bądź pomysłowy.__ Dokumentacja usługi Intune pomaga użytkownikom wykonywać zadania specyficzne dla usługi Intune, takie jak rejestrowanie urządzeń i rozwiązywanie problemów z nimi. Użytkownicy mogą klikać i otwierać niektóre artykuły bezpośrednio z Portalu firmy. Te konkretne artykuły objaśniają sposób instalacji aplikacji Portal firmy i rejestracji w usłudze Intune, wykonywania zadań ogólnych, które użytkownicy mogą realizować na swoich urządzeniach, oraz rozwiązywania problemów. Listę tej dokumentacji można również znaleźć w artykule [Wykonywanie pracy przy użyciu urządzeń zarządzanych](/intune-user-help/use-managed-devices-to-get-work-done).

* __Bądź dostępny.__ Poinformuj użytkowników, gdzie mogą szukać pomocy dotyczącej problemów z urządzeniem. [Dostosowując Portal firmy](company-portal-customize.md), pamiętaj o uwzględnieniu informacji kontaktowych administratora IT.

* __Miej indywidualne podejście.__ Udostępnij instrukcje dopasowane do wdrożenia w Twojej organizacji. To pokaże użytkownikom, że zależy Ci na ich komforcie pracy. Użyj tego [dostosowywalnego szablonu rejestracji użytkowników usługi Intune](https://gallery.technet.microsoft.com/office/Intune-End-User-Enrollment-3a0c9b0c), aby utworzyć własne instrukcje dotyczące rejestracji dla użytkowników.

* __Znajdź różne sposoby komunikacji.__ Użytkownicy mają [różne style uczenia](https://www.umassd.edu/dss/resources/facultystaff/howtoteachandaccommodate/howtoaccommodatedifferentlearningstyles/) i preferowane sposoby korzystania z informacji. Dla osób preferujących materiały wizualne usługa Intune oferuje w witrynie Channel 9 [wersje wideo instrukcji rejestrowania różnych typów urządzeń](https://channel9.msdn.com/Series/IntuneEnrollment). Wideo te możesz osadzić bezpośrednio we własnej [witrynie programu SharePoint](https://support.office.com/article/Embed-a-video-from-Office-365-Video-59e19984-c34e-4be8-889b-f6fa93910581). Możesz też pobrać lokalne kopie ścieżek wideo i audio.

* __Bądź świadomy.__ Doświadczenia użytkowników z usługą Intune wpływają też na Twoją wydajność pracy. Zrozumienie doświadczeń użytkowników ułatwia rozwiązywanie problemów z urządzeniami i użytkownikami. Na przykład możesz dowiedzieć się i zrozumieć, jak użytkownicy pozyskują swoje aplikacje. Wcześniejsze zapoznanie się z tymi informacjami pozwoli łatwiej i szybciej diagnozować oraz rozwiązywać problemy.

* **Android**
  * [Korzystanie z urządzenia z systemem Android i usługi Intune](/intune-user-help/using-your-android-device-with-intune)
  * [Jak użytkownicy systemu Android uzyskują aplikacje](end-user-apps-android.md)

* **iOS**
  * [Korzystanie z urządzenia z systemem iOS i usługi Intune](/intune-user-help/using-your-ios-device-with-intune)
  * [Jak użytkownicy systemu iOS uzyskują aplikacje](end-user-apps-ios.md)

* **Windows**
  * [Korzystanie z urządzenia z systemem Windows i usługi Intune](/intune-user-help/using-your-windows-device-with-intune)
  * [Jak użytkownicy systemu Windows uzyskują aplikacje](end-user-apps-windows.md)

* __Zrób pierwszy krok.__ Jasno poinformuj użytkowników, czym chcesz zarządzać na ich urządzeniach. Powiedz użytkownikom, jakiego rodzaju dane gromadzisz i dlaczego to robisz. Poinformuj ich, w jaki sposób zamierzasz używać wszystkich tych danych. [Firma Microsoft uważa, że masz prawo do jak największej ilości informacji dotyczących jej sposobu obsługi danych klientów w chmurze](https://www.microsoft.com/trustcenter/about/transparency), i wierzy, że to podejście może znacząco zwiększyć zadowolenie użytkowników końcowych z usługi Intune.

>[!Note]
> Przejrzystość, tam gdzie to możliwe, to podstawa sukcesu wdrożenia.

Ważne jest połączenie zaufania z dobrze przygotowanymi zasadami zgodności. Użytkownicy powinni wiedzieć, że nawet jeśli *możesz* mieć wgląd w niektóre typy danych osobowych, *nie chcesz* tego robić. Pomóż im zrozumieć, że za naruszanie ich prywatności możesz odpowiedzieć. Napisanie oświadczenia we współpracy z działem prawnym i HR może dodatkowo złagodzić obawy pracowników o prywatność.
