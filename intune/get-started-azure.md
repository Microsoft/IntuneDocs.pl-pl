---
title: Wprowadzenie do usługi Microsoft Intune w witrynie Azure Portal
titlesuffix: ''
description: Informacje na temat tworzenia i udostępniania pulpitów nawigacyjnych usługi Microsoft Intune i poruszania się po nich w witrynie Azure Portal.
keywords: ''
author: dougeby
ms.author: dougeby
manager: dougeby
ms.date: 02/26/2018
ms.topic: article
ms.prod: ''
ms.service: microsoft-intune
ms.technology: ''
ms.assetid: 917c0eed-96d0-49d8-8db8-a6ba13ad0e1f
ms.reviewer: ''
ms.suite: ems
ms.custom: intune-azure
ms.openlocfilehash: 4e070e80bb9575154aded12f0992d04bd7a4718f
ms.sourcegitcommit: e814cfbbefe818be3254ef6f859a7bf5f5b99123
ms.translationtype: HT
ms.contentlocale: pl-PL
ms.lasthandoff: 08/31/2018
ms.locfileid: "43329958"
---
# <a name="getting-started-with-microsoft-intune-in-the-azure-portal"></a>Wprowadzenie do usługi Microsoft Intune w witrynie Azure Portal

Usługę Microsoft Intune można znaleźć w witrynie Azure Portal. Na platformie Azure jest dostępnych wiele usług, ale ze znacznej ich części prawdopodobnie nie będziesz regularnie korzystać. Dostosowanie pulpitu nawigacyjnego i paska bocznego na platformie Azure ułatwia szybkie znajdowanie potrzebnych informacji po każdym logowaniu w celu zarządzania urządzeniami przy użyciu usługi Intune.

## <a name="changing-the-sidebar"></a>Zmienianie paska bocznego

Na __pasku bocznym__ po lewej stronie witryny Azure Portal znajduje się lista wszystkich dostępnych usług platformy Azure. Domyślny wygląd tej kompleksowej listy można zmienić, aby najważniejsze usługi były zawsze widoczne. W poniższym opisie przykładową usługą dodawaną na górze listy jest usługa Intune.

![Użytkownik wyszukuje usługę Microsoft Intune na liście „Więcej usług”.](./media/azure-add-intune1.png)

1. Wybierz pozycję **Wszystkie usługi** z paska bocznego w lewej części strony.
2. Wpisz ciąg **Intune** w polu filtru.
3. Wybierz ikonę **gwiazdki**, aby dodać usługę Intune na koniec listy ulubionych usług.
4. Umieść wskaźnik myszy nad usługą Intune. Wybierz, a następnie przeciągnij usługę Intune przy użyciu **trzech pionowo ułożonych kropek** po prawej stronie nazwy usługi.

## <a name="changing-the-dashboard"></a>Zmienianie pulpitu nawigacyjnego

Domyślna strona docelowa to **pulpit nawigacyjny**. Na tej stronie możesz zmodyfikować kafelki, aby przedstawiały informacje najważniejsze dla Ciebie.

![Obraz standardowego nowego pulpitu nawigacyjnego. Pasek boczny ze wszystkimi usługami znajduje się po lewej stronie, a główny pulpit nawigacyjny jest na środku. Przyciski służące do modyfikowania pulpitu nawigacyjnego są umieszczone u góry wraz z kafelkami umożliwiającymi dostęp do wszystkich zasobów, samouczków Szybki start, kondycji usług i witryny Azure Marketplace.](./media/azure-default-dashboard.png)

Aby zmodyfikować bieżący pulpit nawigacyjny, wybierz przycisk **Edytuj pulpit nawigacyjny**. Jeśli nie chcesz zmieniać domyślnego pulpitu nawigacyjnego, możesz również utworzyć **Nowy pulpit nawigacyjny**. Utworzenie nowego pulpitu nawigacyjnego powoduje udostępnienie pustego, prywatnego pulpitu nawigacyjnego z pozycją **Galeria kafelków**, umożliwiającą dodawanie kafelków i zmienianie ich rozmieszczenia. Kafelki możesz znajdować za pomocą następujących metod: **Kategoria ogólna**, **Typ**, **Wyszukiwanie**, **Grupa zasobów** lub **Tag**.

Oprócz tego kafelki można dodawać do pulpitu nawigacyjnego bezpośrednio za pomocą dowolnego przycisku **wielokropka**, wybierając pozycję **Przypnij do pulpitu nawigacyjnego**.

![Zbliżenie lokalizacji Użytkownicy i grupy > Wszystkie grupy w usłudze Intune z opcją „Przypnij do pulpitu nawigacyjnego” widoczną po prawej stronie grupy.](./media/azure-pin-to-dashboard.png)

Ta możliwość będzie bardziej przydatna po dodaniu większej ilości zawartości do usługi Intune, takiej jak grupy i użytkownicy.

## <a name="using-services"></a>Korzystanie z usług

Otwarcie usługi Intune lub dowolnej innej usługi platformy Azure spowoduje wyświetlenie tej usługi w **okienku**. Niektóre z pierwszych obciążeń używanych w usłudze Intune, np. **Użytkownicy**, **Grupy** i **Aplikacje klienckie**, są wyświetlane w okienku na pełnym ekranie. Po wybraniu obciążenia odpowiednie okienko zostanie otwarte na pełnej stronie. Inne okienka będą wysuwane od prawej krawędzi bloku i zwijane pod głównym okienkiem, z poziomu którego zostały otwarte.

## <a name="next-steps"></a>Następne kroki

* [Wprowadzenie do zarządzania użytkownikami](get-started-users.md) — dodaj użytkownika do usługi Intune, aby umożliwić mu dostęp do zasobów firmy na urządzeniach przenośnych.
