---
title: Wprowadzenie do witryny Azure Portal
titlesuffix: Azure portal
description: "Więcej informacji na temat tworzenia i udostępniania pulpitów nawigacyjnych w usłudze Intune w witrynie Azure Portal."
keywords: 
author: arob98
ms.author: angrobe
manager: angrobe
ms.date: 10/31/2017
ms.topic: article
ms.prod: 
ms.service: microsoft-intune
ms.technology: 
ms.assetid: 917c0eed-96d0-49d8-8db8-a6ba13ad0e1f
ms.reviewer: 
ms.suite: ems
ms.custom: intune-azure
ms.openlocfilehash: cce99fb69abd5f99a4a1eae0c6fbe0e5178af450
ms.sourcegitcommit: fc24d7eb4838b9102088dd4dcf5d1aa6b2c2e590
ms.translationtype: HT
ms.contentlocale: pl-PL
ms.lasthandoff: 11/03/2017
---
# <a name="getting-started-with-intune-in-the-azure-portal"></a>Wprowadzenie do usługi Intune w witrynie Azure Portal

Usługę Intune można znaleźć w witrynie Azure Portal. Na platformie Azure jest dostępnych wiele usług, ale ze znacznej ich części prawdopodobnie nie będziesz regularnie korzystać. Dostosowanie pulpitu nawigacyjnego i paska bocznego ułatwia szybkie znajdowanie potrzebnych informacji po każdym logowaniu w celu zarządzania urządzeniami przy użyciu usługi Intune.

## <a name="changing-the-sidebar"></a>Zmienianie paska bocznego

Na __pasku bocznym__ po lewej stronie witryny Azure Portal znajduje się lista wszystkich dostępnych usług platformy Azure. Domyślny wygląd tej kompleksowej listy można zmienić, aby najważniejsze usługi były zawsze widoczne. Na potrzeby przykładu u góry listy dodamy usługę Intune.

![Użytkownik wyszukuje usługę Intune na liście „Więcej usług”.](./media/azure-add-intune1.png)

1. Wybierz pozycję **Więcej usług** u dołu paska bocznego w lewej części strony.
2. Wpisz ciąg **Intune** w polu filtru.
3. Wybierz ikonę **gwiazdki**, aby dodać usługę Intune na koniec listy ulubionych usług.
4. Umieść wskaźnik myszy nad usługą Intune. Wybierz, a następnie przeciągnij usługę Intune przy użyciu **trzech pionowo ułożonych kropek** po prawej stronie nazwy usługi.

## <a name="changing-the-dashboard"></a>Zmienianie pulpitu nawigacyjnego

Domyślna strona docelowa to **pulpit nawigacyjny**. W tym miejscu zmodyfikujesz kafelki, aby przedstawiały informacje najważniejsze dla Ciebie.

![Obraz standardowego nowego pulpitu nawigacyjnego. Pasek boczny ze wszystkimi usługami znajduje się po lewej stronie, a główny pulpit nawigacyjny jest na środku. Przyciski służące do modyfikowania pulpitu nawigacyjnego są umieszczone u góry wraz z kafelkami umożliwiającymi dostęp do wszystkich zasobów, samouczków Szybki start, kondycji usług i witryny Azure Marketplace.](./media/azure-default-dashboard.png)

Aby zmodyfikować bieżący pulpit nawigacyjny, wybierz przycisk **Edytuj pulpit nawigacyjny**. Jeśli nie chcesz zmieniać domyślnego pulpitu nawigacyjnego, możesz również utworzyć **Nowy pulpit nawigacyjny**. Utworzenie nowego pulpitu nawigacyjnego powoduje udostępnienie pustego, prywatnego pulpitu nawigacyjnego z pozycją **Galeria kafelków**. Umożliwia ona dodawanie oraz zmianę układu kafelków. Kafelki możesz znajdować za pomocą następujących metod: **Kategoria ogólna**, **Typ**, **Wyszukiwanie**, **Grupa zasobów** lub **Tag**.

Oprócz tego kafelki można dodawać do pulpitu nawigacyjnego bezpośrednio za pomocą dowolnego przycisku **wielokropka**, wybierając pozycję **Przypnij do pulpitu nawigacyjnego**.

![Zbliżenie lokalizacji Użytkownicy i grupy > Wszystkie grupy w usłudze Intune z opcją „Przypnij do pulpitu nawigacyjnego” widoczną po prawej stronie grupy.](./media/azure-pin-to-dashboard.png)

Ta możliwość będzie bardziej przydatna po dodaniu większej ilości zawartości do usługi Intune, takiej jak grupy i użytkownicy.

## <a name="using-services"></a>Korzystanie z usług

Otwarcie usługi Intune lub dowolnej innej usługi platformy Azure spowoduje wyświetlenie tej usługi w **bloku**. Jedne z pierwszych obciążeń używanych w usłudze Intune, np. **Użytkownicy**, **Grupy** i **Aplikacje mobilne** są wyświetlane w bloku na pełnym ekranie. Po wybraniu obciążenia odpowiedni blok zostanie otwarty na pełnej stronie. Inne bloki będą wysuwane od prawej krawędzi bloku i zwijane pod głównym blokiem, z poziomu którego zostały otwarte.

## <a name="next-steps"></a>Następne kroki

* [Wprowadzenie do zarządzania użytkownikami](get-started-users.md) — dodaj użytkownika do usługi Intune, aby umożliwić mu dostęp do zasobów firmy na urządzeniach przenośnych.
