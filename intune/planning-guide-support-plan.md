---
title: Opracowywanie planu pomocy technicznej
description: "W tym artykule zawarto wskazówki ułatwiające opracowanie planu pomocy technicznej usługi Intune dotyczącego wdrażania usługi Microsoft Intune."
keywords: 
author: arob98
ms.author: angrobe
manager: dougeby
ms.date: 10/31/2017
ms.topic: article
ms.prod: 
ms.service: microsoft-intune
ms.technology: 
ms.assetid: b9428769-4333-4778-b677-f23dea1f74da
ms.reviewer: jeffbu, cgerth
ms.suite: ems
ms.custom: intune-classic
ms.openlocfilehash: 46172f4b47a5ffeb623cdb068b7e1c6f6c7f1795
ms.sourcegitcommit: a41ad9988a8c14e6b15123a9ea9bc29ac437a4ce
ms.translationtype: HT
ms.contentlocale: pl-PL
ms.lasthandoff: 01/25/2018
---
# <a name="develop-a-support-plan"></a>Opracowywanie planu pomocy technicznej

Opracowanie planu pomocy technicznej usługi Intune może być pomocne w efektywniejszym identyfikowaniu problemów związanych z usługą Intune i ich rozwiązywaniu. To z kolei usprawnia ogólny sposób obsługi środowiska Intune przez użytkowników. Poniżej zamieszczono kilka pytań, które należy wziąć pod uwagę podczas opracowywania planu pomocy technicznej usługi Intune:

-   Które zespoły będą odpowiedzialne za świadczenie pomocy technicznej usługi Intune?

-   Jaki proces będzie wykorzystywany na potrzeby świadczenia pomocy technicznej usługi Intune?

-   W jaki sposób planuje się przeprowadzanie szkoleń dotyczących pomocy technicznej usługi Intune?

-   Jakie są możliwości wczesnego zaangażowania zespołu pomocy technicznej w proces wdrażania usługi Intune?

Opiszmy dokładniej każdy z tych obszarów.

## <a name="which-teams-are-responsible-for-providing-support"></a>Które zespoły są odpowiedzialne za świadczenie pomocy technicznej?

Organizacje mogą mieć różne warstwy lub poziomy (1–3) pomocy technicznej. Na przykład warstwy 1 i 2 mogą być częścią zespołu pomocy technicznej, a warstwa 3 obejmuje członków zespołu zarządzania urządzeniami przenośnymi odpowiedzialnego za wdrożenie usługi Intune.

Warstwa 1 jest zwykle pierwszym poziomem pomocy technicznej i zazwyczaj pierwszą warstwą, z którą kontaktuje się użytkownik żądający obsługi. Jeśli warstwa 1 nie jest w stanie rozwiązać problemu użytkownika końcowego, zostaje on przekazany do warstwy 2. Warstwa 2 przekazuje go do warstwy 3, jeśli zachodzi taka konieczność. Ponadto pomoc techniczna firmy Microsoft może być uważana za warstwę 4.

Dowiedz się więcej o [pomocy technicznej usługi Intune](/intune/get-support).

## <a name="what-is-the-support-process"></a>Co to jest proces pomocy technicznej?

W przypadku początkowych faz wprowadzania produkcyjnego do obsługi rozmów pomostowych lub rozmów przez Skype'a mogą być wykorzystywane wszystkie trzy warstwy. Poniżej przedstawiono przykładowy sposób implementacji przepływu pracy wsparcia informatycznego lub pomocy technicznej w organizacji:

1.  Użytkownik końcowy kontaktuje się z warstwą 1 wsparcia informatycznego lub pomocy technicznej w sprawie problemu dotyczącego rejestracji.

2.  Warstwa 1 wsparcia informatycznego lub pomocy technicznej nie potrafi określić głównej przyczyny i przekazuje problem do warstwy 2.

3.  Warstwa 2 wsparcia informatycznego lub pomocy technicznej bada problem, ale nie może go rozwiązać i przekazuje go do warstwy 3 razem z dodatkowymi informacjami uzyskanymi podczas badania.

4.  Warstwa 3 wsparcia informatycznego lub pomocy technicznej prowadzi dalsze badania, określa główną przyczynę i przekazuje rozwiązanie do warstw 2 i 1.

5.  Warstwa 1 wsparcia informatycznego/pomocy technicznej kontaktuje się następnie z klientem i rozwiązuje jego problem.

Takie podejście (szczególnie we wczesnych etapach wprowadzania usługi Intune) przynosi wiele korzyści, na przykład:

-   Wspomaganie podczas poznawania technologii i zwiększania obciążenia.

-   Szybkie identyfikowanie problemów i ich rozwiązywanie.

-   Ulepszanie ogólnego środowiska użytkownika.

## <a name="how-you-plan-to-provide-intune-support-training"></a>W jaki sposób planuje się przeprowadzanie szkoleń dotyczących pomocy technicznej usługi Intune?

Ważną rzeczą jest zapewnienie szkolenia technicznego dotyczącego usługi Intune przeznaczonego dla pracowników wsparcia informatycznego lub pomocy technicznej, które zostanie przeprowadzone na odpowiednim poziomie oraz będzie miało zastosowanie do konkretnej warstwy pomocy technicznej i obowiązków. Takim szkoleniem przeprowadzonym przez zespół zarządzania urządzeniami przenośnymi w usłudze Intune mogą być objęci kierownicy zespołów pomocy technicznej (szkolenie trenera), a następnie ci kierownicy mogą przeszkolić członków swoich zespołów pomocy technicznej. Takie szkolenie trwa zwykle 2–3 godziny i obejmuje wykłady i ćwiczenia laboratoryjne.

Poniżej zamieszczono przykładowy plan szkolenia pracowników pomocy technicznej usługi Intune.

-   Przegląd planu pomocy technicznej usługi Intune

-   Omówienie usługi Intune

-   Rozwiązywanie typowych problemów

-   Narzędzia i zasoby

-   Pytania i odpowiedzi

[Dokumentacja usługi Intune](https://docs.microsoft.com/intune/) zawiera omówienie usługi Intune, szczegółowe opisy funkcji i pewne informacje na temat rozwiązywania problemów. [Forum usługi Intune](https://social.technet.microsoft.com/Forums/en-US/home) oferuje zasoby społecznościowe obejmujące pytania i tematy nieuwzględnione w dokumentacji usługi Intune.

## <a name="what-opportunities-are-there-to-involve-the-support-team-earlier"></a>Jakie możliwości daje wczesne zaangażowanie zespołu pomocy technicznej?

Zaangażowanie pracowników wsparcia informatycznego/pomocy technicznej na wczesnych etapach planowania i pilotowania wdrażania usługi Intune może usprawnić wdrożenie usługi Intune i przyjęcie rozwiązania przez użytkowników końcowych. Wczesne zaangażowanie zapewnia personelowi pomocy technicznej obycie z usługą Intune i cenne doświadczenie od samego początku. Ułatwia to przygotowanie pracowników wsparcia informatycznego/pomocy technicznej do obsługi pełnego wprowadzenia produkcyjnego w organizacji.

## <a name="next-step"></a>Następny krok

W następnej sekcji znajdują się wskazówki dotyczące [projektowania usługi Intune](planning-guide-design.md).
