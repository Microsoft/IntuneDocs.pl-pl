---
title: Jak uzyskać pomoc techniczną dotyczącą usługi Microsoft Intune
titleSuffix: Microsoft Intune
description: Uzyskaj pomoc techniczną online i telefoniczną dla płatnych i próbnych subskrypcji usługi Microsoft Intune.
keywords: ''
author: brenduns
ms.author: brenduns
manager: dougeby
ms.date: 10/30/2019
ms.topic: conceptual
ms.service: microsoft-intune
ms.subservice: fundamentals
ms.localizationpriority: high
ms.technology: ''
ms.assetid: 7fc95d17-098e-4da5-8a09-a96476569dd9
ms.reviewer: cacamp
ms.suite: ems
search.appverid: MET150
ms.custom: intune-classic
ms.collection: M365-identity-device-management
ms.openlocfilehash: 1049bfeaf3840e1e6a711fd4df10b0a29a88b6b8
ms.sourcegitcommit: 85c894cb4df34a5ff558e3b45e28a8b91054d9e6
ms.translationtype: HT
ms.contentlocale: pl-PL
ms.lasthandoff: 11/01/2019
ms.locfileid: "73432552"
---
# <a name="how-to-get-support-for-microsoft-intune"></a>Jak uzyskać pomoc techniczną dotyczącą usługi Microsoft Intune  
  
Firma Microsoft zapewnia globalne wsparcie dotyczące kwestii technicznych, przedsprzedaży, rozliczeń i subskrypcji dla usługi Microsoft Intune. Pomoc techniczna jest dostępna online i telefonicznie w przypadku subskrypcji wersji próbnych i płatnych. Pomoc techniczna online jest dostępna w języku angielskim i japońskim. Telefoniczna pomoc techniczna i pomoc online związana z rozliczeniami są dostępne w dodatkowych językach.

Jako administrator usługi Intune możesz za pomocą opcji **Pomoc i obsługa techniczna** zgłosić bilet pomocy technicznej online dla usługi Intune w witrynie Azure Portal. Aby utworzyć zdarzenie pomocy technicznej i zarządzać nim, konto musi mieć przypisaną rolę usługi Azure Active Directory (Azure AD), która zawiera *akcję* **microsoft.office365.supportTickets**. Aby uzyskać informacje na temat ról i uprawnień usługi Azure AD, które są wymagane do utworzenia biletu pomocy technicznej, zapoznaj się z [rolami administratora w usłudze Azure Active Directory](https://docs.microsoft.com/azure/active-directory/active-directory-assign-admin-roles-azure-portal).  

>[!IMPORTANT]  
> Aby uzyskać pomoc techniczną dotyczącą produktów innych firm, które działają z usługą Intune (na przykład Saaswedo, Cisco lub Lookout), najpierw skontaktuj się z dostawcą danego produktu. Zanim utworzysz żądanie obsługi usługi Intune, upewnij się, że produkt został poprawnie skonfigurowany.
>
> Aby uzyskać informacje na temat rozwiązywania problemów z usługą Microsoft Intune, zobacz sekcję [Rozwiązywanie problemów](help-desk-operators.md) w dokumentacji usługi Intune.

## <a name="known-issues-for-creating-support-incidents"></a>Znane problemy dotyczące tworzenia zdarzeń pomocy technicznej

Jeśli konto ma wymagane uprawnienia, ale nie można pomyślnie uzyskać dostępu do pomocy i obsługi technicznej ani utworzyć zdarzenia pomocy technicznej albo nim zarządzać, zapoznaj się z następującymi znanymi problemami i rozwiązaniami:

- Nieaktualny token użytkownika dla konta. Aby rozwiązać ten problem, wyloguj się ze wszystkich aktywnych sesji konsoli, zaloguj się ponownie, a następnie ponów próbę utworzenia zdarzenia pomocy technicznej lub zarządzania nim.
- Wiele aktywnych sesji. Jeśli zalogujesz się za pomocą więcej niż jednego użytkownika lub sesji, wyloguj się ze wszystkich konsoli oprócz jednej. Następnie w ramach jednej aktywnej sesji spróbuj utworzyć zdarzenie pomocy technicznej lub zarządzać nim.

Dodatkowe akcje, które mogą być niezbędne do rozwiązania problemów z dostępem:

- Wyczyść wszystkie pliki cookie aktywnej sesji przeglądarki, a następnie spróbuj ponownie utworzyć zdarzenie pomocy technicznej lub nim zarządzać.
- Użyj sesji przeglądania InPrivate, aby zalogować się w usłudze Intune, i spróbuj ponownie utworzyć zdarzenie pomocy technicznej lub nim zarządzać.

Jeśli poprzednie obejścia nie pomogą, przejdź do [centrum administracyjnego platformy Microsoft 365](https://admin.microsoft.com) i utwórz w nim bilet pomocy technicznej. Obecnie pracujemy nad poprawką, która zostanie udostępniona pod koniec lata.

## <a name="help-and-support-experience"></a>Środowisko pomocy i obsługi technicznej  

Środowisko pomocy i obsługi technicznej dla usługi Intune jest dostępne w [portalu zarządzania urządzeniami na platformie Microsoft 365](https://devicemanagement.microsoft.com) oraz z poziomu wszystkich bloków (lub stron) w usłudze Intune w witrynie Azure Portal. 

![Bloki w usłudze Intune](./media/get-support/intune-blades.png)


Środowisko *Pomoc i obsługa techniczna* jest podobne do środowiska w [centrum administracyjnym platformy Microsoft 365](https://admin.microsoft.com/) i zastępuje poprzednie środowisko *Pomoc i obsługa techniczna*, które w dalszym ciągu jest dostępne dla innych usług na platformie Azure. 

Aby uzyskać dostęp do pomocy i obsługi technicznej, użyj następujących opcji:  
- **Pulpit nawigacyjny zarządzania urządzeniami:**
  - Po wybraniu obszaru funkcji dla usługi Intune wybierz opcję **Pomoc i obsługa techniczna.**
  - Z poziomu dowolnego węzła w portalu zarządzania urządzeniami wybierz ikonę **?** w prawym górnym rogu portalu, a następnie użyj listy rozwijanej, aby wybrać usługę, w związku z którą chcesz uzyskać pomoc. Ikona **?** w portalu zarządzania urządzeniami obsługuje wiele usług. Wybierz konkretną usługę, dla której chcesz uzyskać pomoc.  

    ![Wybór usługi](./media/get-support/select-a-service.png)

    Po wybraniu usługi zobaczysz stronę *pomocy i obsługi technicznej* dla tej usługi; możesz na niej [określić szczegóły](#specify-details-about-an-issue) dotyczące konkretnego problemu, w związku z którym chcesz uzyskać pomoc.  

    Jeśli wyniki wyszukiwania nie spełnią Twoich oczekiwań dla danej usługi, sprawdź, czy wybrano właściwą usługę. Ekran wyboru usługi jest wyświetlany po ekranie *Pomoc i obsługa techniczna*.  Jeśli nie wybrano odpowiedniej usługi, kliknij pozycję *Wybierz usługę*, aby powrócić do listy rozwijanej umożliwiającej wybór usługi.   

    ![Potwierdzenie usługi](./media/get-support/confirm-your-service-selection.png) 


- **W witrynie Azure Portal:**
  - Wybierz pozycję **Pomoc i obsługa techniczna** w dowolnym bloku lub na dowolnej stronie usługi Intune

  W przypadku wybrania w witrynie Azure Portal ikony **?** w prawym górnym rogu lub pozycji **Pomoc i obsługa techniczna** w okienku nawigacji po lewej stronie zostaje wyświetlone okno *Pomoc i obsługa techniczna* dla platformy Azure. Korzystając z *Pomocy i obsługi technicznej* dla platformy Azure, nie można bezpośrednio otworzyć zdarzenia pomocy technicznej usługi Intune, można jednak przejść do strony *pomocy i obsługi technicznej*. W tym celu należy wykonać następujące czynności: 
  1. Wybierz pozycję Nowy wniosek o pomoc techniczną.
  2. W obszarze Typ problemu wybierz opcję Techniczny.
  3. W obszarze usługi wybierz Microsoft Intune.
  4. Użyj linku do strony Pomoc i obsługa techniczna usługi Intune.

> [!NOTE]  
> Jeśli Twoje wystąpienie usługi Intune jest hostowane w chmurze prywatnej dla instytucji rządowych, zwanej również suwerenną chmurą, takiej jak Azure Government, zobacz [Pomoc techniczna usługi Intune dla chmury prywatnej dla instytucji rządowych](#intune-support-for-private-cloud-for-government) w dalszej części tego artykułu. Środowisko *Pomoc i obsługa techniczna* usługi Intune nie będzie dostępne w prywatnej chmurze dla instytucji rządowych aż do następnego roku. 


Widok, który zostaje wyświetlony w portalu po otwarciu sekcji *Pomoc i obsługa techniczna*, zależy od tego, czy masz aktywne zdarzenia pomocy technicznej; jeśli korzystasz z pomocy technicznej typu Premier, zobaczysz pewne dodatkowe elementy i opcje:
- **Brak aktywnych zdarzeń pomocy technicznej**: Zobaczysz stronę **Potrzebujesz pomocy?** z pulpitu nawigacyjnego zarządzania urządzeniami przypominającą tę na poniższej ilustracji.  
- **Aktywne zdarzenia pomocy technicznej**: Zostanie wyświetlona strona [Bilety pomocy technicznej](#view-support-cases) z listą aktywnych zdarzeń.  
- **Umowa pomocy technicznej typu Premier**: Środowisko nie różni się niczym od dostępnego w przypadku pierwszych dwóch opcji, na stronie Potrzebujesz pomocy? są jednak widoczne dodatkowe elementy: 
  - Po tytule **Potrzebujesz pomocy?** zobaczysz baner pomocy technicznej typu Premier:  
    ![Baner pomocy technicznej typu Premier](./media/get-support/premier-banner.png)
  - W sekcji **Uzyskaj pomoc techniczną** strony można ustawić początkowy poziom **ważności** dotyczący tworzenia żądania obsługi przez telefon.


![Pulpit nawigacyjny zarządzania urządzeniami i strona Potrzebujesz pomocy?](./media/get-support/help-support-dashboard.png)

W tym widoku możesz wykonać następujące czynności:

1. [Określenie szczegółów](#specify-details-about-an-issue) dotyczących danego problemu, w związku z którym potrzebujesz pomocy  
2. [Wyświetlanie pomocy kontekstowej](#view-context-sensitive-help) i powiązanych rozwiązań opartych na wskazanych szczegółach  
3. [Uzyskiwanie pomocy technicznej](#get-support) przy użyciu poczty e-mail lub numeru telefonu  
4. [Wyświetlanie spraw pomocy technicznej](#view-support-cases), które zostały otwarte wcześniej przy użyciu tego nowego przepływu pracy  

### <a name="specify-details-about-an-issue"></a>Określanie szczegółów problemu 

Po otwarciu pomocy i obsługi technicznej z lokalizacji, która jest obsługiwana przez nowe środowisko, zostanie otwarta strona **Potrzebujesz pomocy?** . Na tej stronie możesz określić szczegóły problemu. Podczas wprowadzania informacji w konsoli będą wyświetlane typowe zapytania na podstawie używanych słów kluczowych. Wybierz oferowaną podpowiedź lub dokończ własny opis problemu. Jeśli wprowadzisz własny opis, wybierz pozycję **Uzyskaj pomoc**, aby go przesłać. Gdy prześlesz zapytanie, konsola zwróci informacje kontekstowe, które ułatwią rozwiązanie problemu.

Oto przykłady zapytań, które możesz przesłać:
  
- *Nie można przywrócić urządzenia z systemem iOS*  
- *Nie można utworzyć zasad dostępu warunkowego*  

![Określanie problemu na stronie Potrzebujesz pomocy?](./media/get-support/describe-the-issue.png)

### <a name="view-context-sensitive-help"></a>Wyświetlanie pomocy kontekstowej 

Po wybraniu oferowanej podpowiedzi lub wysłaniu własnego zapytania w obszarze **Wyświetl rozwiązania** zostaną wyświetlone kontekstowe wyniki. Te wyniki zawierają zarówno wskazówki dotyczące samodzielnej pomocy specyficzne dla usługi Intune, jak i dodatkowe wyniki zwrócone z wyszukiwania w Internecie opartego na kryteriach zapytania.  
![Wyświetl wyniki](./media/get-support/view-results.png)

### <a name="get-support"></a>Uzyskiwanie pomocy technicznej 

Jeśli wskazówki samodzielnej pomocy i oparte na wyszukiwaniu w Internecie nie pomogą Ci rozwiązać problemu, możesz przy użyciu konsoli otworzyć problem telefonicznej pomocy technicznej lub pomocy technicznej za pośrednictwem poczty e-mail.  
Na stronie **Potrzebujesz pomocy?** wybierz opcję, której chcesz użyć.  

  > [!NOTE] 
  > Żądania e-mail dotyczące pomocy technicznej nie są dostępne dla wszystkich dzierżawców.  

- W przypadku żądania poczty e-mail podaj swój adres e-mail. Możesz też dodać załączniki. Wybierz pozycję **Wyślij**, aby otworzyć żądanie. 

  ![Żądanie poczty e-mail](./media/get-support/email-support.png)
  
- W przypadku żądania telefonicznego podaj swój numer telefonu. Opcjonalnie możesz też podać swój adres e-mail i dodać załączniki. Wybierz pozycję Zadzwoń do mnie, aby przesłać żądanie.  



   ![Żądanie telefoniczne](./media/get-support/phone-support.png)

**Pomoc techniczna Premier**:  
Jeśli masz umowę pomocy technicznej typu Premier, możesz korzystać z takich samych opcji tworzenia zdarzeń pomocy technicznej zgłaszanych przez telefon. Możesz również określić **ważność** telefonicznej pomocy technicznej z oddzwanianiem i utworzyć bilet pomocy technicznej dotyczący kluczowej umowy.  

![Opcje pomocy technicznej typu Premier](./media/get-support/premier-phone-support-options.png)


### <a name="view-support-cases"></a>Wyświetlanie spraw pomocy technicznej  

Wybierz przycisk historii, aby wyświetlić utworzone przez siebie zdarzenia pomocy technicznej.  

![Wyświetlanie spraw pomocy technicznej](./media/get-support/view-support-tickets.png)

- W tym przepływie pracy widoczne są tylko sprawy pomocy technicznej otwarte przy użyciu nowego przepływu. Aby je wyświetlić, użyj widoku Pomoc i obsługa techniczna z poziomu konsoli zarządzania urządzeniami lub z poziomu bloku usługi Intune w witrynie Azure Portal. Te sprawy mają 8-cyfrowe numery. Możesz także wyświetlić te sprawy z poziomu centrum administracyjnego rozwiązania Microsoft 365.  

- Sprawy, które zostały otworzone, gdy nie było używane środowisko pomocy i obsługi technicznej usługi Intune, pozostaną niezmienione. Aby je wyświetlić, należy użyć widoku pomocy i obsługi technicznej, który nie jest częścią środowiska usługi Intune ani pulpitu nawigacyjnego zarządzania urządzeniami. Te sprawy mają 15-cyfrowe numery zaczynające się od **117** lub **118**. Aby je wyświetlić:

    1. Zaloguj się na platformie Azure (<https://portal.azure.com>) przy użyciu poświadczeń administracyjnych usługi Intune, wybierz ikonę *?* w prawym górnym rogu portalu, a następnie wybierz pozycję *Pomoc i obsługa techniczna*, aby przejść do strony [Pomoc i obsługa techniczna Azure](https://ms.portal.azure.com/#blade/Microsoft_Azure_Support/HelpAndSupportBlade/overview).

    2. Na stronie **Pomoc i obsługa techniczna** możesz przejrzeć listę **Najnowsze żądania pomocy technicznej** i wybierać pozycje na tej liście w celu wyświetlenia dodatkowych szczegółów.
 

## <a name="azure-help--support-experience"></a>Środowisko pomocy i obsługi technicznej platformy Azure 

Nie możesz już używać środowiska *Pomoc i obsługa techniczna* platformy Azure, aby uzyskać pomoc dotyczącą usługi Intune, chyba że Twoja subskrypcja znajduje się w prywatnej chmurze dla instytucji rządowych.
Jeśli Twoje wystąpienie usługi Intune nie działa w prywatnej chmurze dla instytucji rządowych, próba przejścia do *pomocy i obsługi technicznej* platformy Azure spowoduje przekierowanie do środowiska *Pomoc i obsługa techniczna* usługi Intune w celu umożliwienia utworzenia zdarzeń pomocy technicznej i zarządzania nimi:

W przypadku użycia opcji **Pomoc i obsługa techniczna** w okienku nawigacji po lewej stronie lub skorzystania z ikony **?** w celu otworzenia okienka *Pomoc*, a następnie wybrania pozycji **Pomoc i obsługa techniczna** zostanie otworzona strona *Pomoc i obsługa techniczna* platformy Azure. 


Na tej stronie należy wybrać pozycję **+ Nowy wniosek o pomoc techniczną**, aby otworzyć kartę *Podstawowe* na stronie *Pomoc i obsługa techniczna i nowy wniosek o pomoc techniczną*.

![Pomoc i obsługa techniczna](./media/get-support/help-plus-support.png)

Na tej stronie:

- W obszarze *Typ problemu* wybierz pozycję **Techniczny**.
- W obszarze *Usługi* wybierz pozycję **Microsoft Intune**.

  Następnie zostanie wyświetlony link umożliwiający przejście do [strony pomocy i obsługi technicznej usługi Intune](https://aka.ms/intunehelpsupport).
  
  ![Nowy wniosek o pomoc techniczną](./media/get-support/new-request.png)


## <a name="intune-support-for-private-cloud-for-government"></a>Pomoc techniczna usługi Intune dla chmury prywatnej dla instytucji rządowych  

Jeśli masz subskrypcję usługi Intune hostowaną w prywatnej chmurze dla instytucji rządowych (zwanej również chmurą suwerenną), takiej jak Azure Government, nie masz jeszcze dostępu do nowszej wersji środowiska pomocy i obsługi technicznej usługi Intune.  Możesz za to uzyskać pomoc techniczną dotyczącą usługi Intune, korzystając z poniższych informacji.


### <a name="create-an-online-support-ticket"></a>Tworzenie biletu pomocy technicznej online 

>[!IMPORTANT]    
> Dla środowiska *pomocy i obsługi technicznej* następuje przejście na nowy system, który nie jest jeszcze dostępny dla prywatnej chmury dla instytucji rządowych; gdy zostanie utworzone zdarzenie pomocy technicznej, portal nada zgłoszeniu do pomocy technicznej 15-cyfrowy numer identyfikacyjny. Gdy zostanie utworzony 15-cyfrowy numer identyfikacyjny, pomoc techniczna firmy Microsoft utworzy duplikat zgłoszenia do pomocy technicznej. Duplikat zostaje utworzony w nowym systemie pomocy technicznej, korzysta z 8-cyfrowego identyfikatora zgłoszenia do pomocy technicznej i jest używany przez usługi pomocy technicznej do śledzenia całej aktywności i komunikacji dotyczących danego zdarzenia pomocy technicznej. Wkrótce po utworzeniu 15-cyfrowego identyfikatora zgłoszenia do pomocy technicznej otrzymasz wiadomość e-mail z 8-cyfrowym identyfikatorem duplikatu zgłoszenia do pomocy technicznej, który jest używany przez personel pomocy technicznej.  
> 
> Zespół pomocy technicznej posługuje się w swoich działaniach i w przesyłanych przez siebie wiadomościach zgłoszeniem do pomocy technicznej z 8-cyfrowym identyfikatorem i używa jego numeru wyłącznie do rejestrowania wiadomości oraz postępów dotyczących zdarzenia. W związku z tym będziesz otrzymywać wiadomości e-mail dotyczące zgłoszenia do pomocy technicznej z 8-cyfrowym identyfikatorem, który będzie używany do rejestrowania działań wykonywanych w związku z danym zgłoszeniem do pomocy technicznej. Dla zdarzenia obsługi technicznej z 15-cyfrowym identyfikatorem nie są rejestrowane szczegółowe informacje. Po zakończeniu świadczenia pomocy i obsługi technicznej zgłoszenie do pomocy technicznej z 8-cyfrowym identyfikatorem zostaje zamknięte, a jego stan zostaje uwzględniony w zgłoszeniu z 15-cyfrowym identyfikatorem, które możesz wyświetlić w witrynie Azure Portal.  Nie należy spodziewać się innych zmian ani aktualizacji stanu dla zgłoszenia do pomocy technicznej z 15-cyfrowym identyfikatorem.  
> 
> Po zakończeniu fazy przejścia na nowe narzędzia pomocy technicznej później w tym roku środowisko pomocy technicznej usługi Intune hostowane w chmurze dla instytucji rządowych będzie przypominać domyślne środowisko *pomocy i obsługi technicznej* dostępne obecnie dla użytkowników usługi Intune hostowanej w chmurze publicznej.  


1. Zaloguj się w witrynie Azure Portal (<https://portal.azure.us>) przy użyciu poświadczeń administracyjnych usługi Intune, wybierz ikonę **?** w prawym górnym rogu portalu, a następnie wybierz pozycję **Pomoc i obsługa techniczna**, aby przejść do strony [Pomoc i obsługa techniczna Azure](https://portal.azure.com/#blade/Microsoft_Azure_Support/HelpAndSupportBlade/overview).

   ![Obraz przedstawiający link w postaci znaku zapytania z wyróżnionym linkiem Pomoc i obsługa techniczna](./media/get-support/azure-get-support.png)

2. Na stronie **Pomoc i obsługa techniczna** w witrynie Azure Portal wybierz pozycję **Nowe żądanie obsługi**.

   ![Obraz przedstawiający stronę pomocy i obsługi technicznej z wyróżnionym linkiem Nowe żądanie obsługi](./media/get-support/azure-support-ticket-link.png)

3. Na karcie **Podstawy** w przypadku większości problemów technicznych z usługą Intune wybierz następujące opcje:
   - **Typ wydania**: **Techniczne**
   - **Subskrypcja**: <*Twoja subskrypcja*>
   - **Usługa**: **Microsoft Intune**
   - **Typ problemu**: wybierz typ problemu z menu rozwijanego.
   - **Podtyp problemu**: wybierz podtyp problemu z menu rozwijanego.
   - **Temat**: krótko opisz problem, dla którego potrzebujesz pomocy.

   ![Obraz przedstawiający kartę Podstawy na stronie Pomoc i obsługa techniczna — nowe żądanie pomocy technicznej](./media/get-support/help-new-support-case-basics.png)

   Wybierz pozycję **Dalej: Rozwiązania**, aby kontynuować.
4. Na karcie **Rozwiązania** zapoznaj się z zalecanymi krokami, które mogą pomóc Ci rozwiązać problem bez tworzenia biletu. Jeśli nadal chcesz utworzyć żądanie pomocy technicznej po przejrzeniu kroków, kliknij pozycję **Dalej: Szczegóły**.

   ![Obraz przedstawiający kartę Rozwiązania na stronie Pomoc i obsługa techniczna — nowe żądanie pomocy technicznej](./media/get-support/help-new-support-case-solutions.png)
5. Na karcie **Szczegóły** wypełnij pola szczegółów dotyczących problemu, metody pomocy technicznej i danych kontaktowych, a następnie kliknij pozycję **Dalej: Przeglądanie + tworzenie**.

   ![Obraz przedstawiający kartę Szczegóły na stronie Pomoc i obsługa techniczna — nowe żądanie pomocy technicznej](./media/get-support/help-new-support-case-details.png)
6. Przejrzyj informacje i sprawdź, czy są poprawne, a następnie wybierz pozycję **Utwórz**, aby przesłać żądanie pomocy technicznej.

   ![Obraz przedstawiający kartę Przeglądanie + tworzenie na stronie Nowe żądanie pomocy technicznej](./media/get-support/help-new-support-case-create.png)

>[!IMPORTANT]
>W przypadku pytań dotyczących rozliczeń lub subskrypcji możesz utworzyć sprawę w celu uzyskania pomocy za pośrednictwem [centrum administracyjnego platformy Microsoft 365](https://admin.microsoft.com/Support/SupportEntry.aspx).

### <a name="view-support-requests"></a>Wyświetlanie wszystkich żądań pomocy technicznej  

Żądanie pomocy technicznej można wyświetlić w witrynie Azure Portal. W tej lokalizacji dostępna jest jednak ograniczona ilość informacji.  Aby wyświetlić swoje zdarzenia: 

1. Zaloguj się na platformie Azure (<https://portal.azure.com>) przy użyciu poświadczeń administracyjnych usługi Intune, wybierz ikonę **?** w prawym górnym rogu portalu, a następnie wybierz pozycję **Pomoc i obsługa techniczna**, aby przejść do strony [Pomoc i obsługa techniczna Azure](https://portal.azure.com/#blade/Microsoft_Azure_Support/HelpAndSupportBlade/overview).

2. Na stronie **Pomoc i obsługa techniczna** możesz przejrzeć listę **Najnowsze żądania pomocy technicznej**.

   > [!IMPORTANT]  
   > Klienci korzystający z chmury dla instytucji rządowych mogą wyświetlić wyłącznie 15-cyfrowy identyfikator zgłoszenia do pomocy technicznej oraz status zdarzenia. Wszystkie wiadomości dotyczące zgłoszenia do pomocy technicznej oraz rejestr dotyczących go działań lub alertów są wysyłane pocztą e-mail i oznaczone 8-cyfrowym identyfikatorem zgłoszenia do pomocy technicznej utworzonego jako duplikat zgłoszenia otwartego z poziomu konsoli Intune.   

## <a name="additional-resources"></a>Dodatkowe zasoby  

- [Pomoc dotycząca rozliczeń i subskrypcji](https://support.office.com/article/Contact-Office-365-for-business-support-Admin-Help-32a17ca7-6fa0-4870-8a8d-e25ba4ccfd4b)
- [Licencjonowanie zbiorowe](https://go.microsoft.com/fwlink/p/?LinkID=282015)
- [Rozwiązywanie problemów z usługą Intune](help-desk-operators.md)
