---
title: Instalowanie aplikacji Portal firmy dla systemu Android
description: 
keywords: 
author: barlanmsft
ms.author: barlan
manager: angrobe
ms.date: 03/30/2017
ms.topic: article
ms.prod: 
ms.service: microsoft-intune
ms.technology: 
ms.assetid: d22f5aea-7be4-419b-b51b-a522ca037b69
searchScope: User help
ROBOTS: 
ms.reviewer: arnab
ms.suite: ems
ms.custom: intune-enduser
ms.openlocfilehash: 38ee5446c679472927f4dccecfdc56f1228fb92c
ms.sourcegitcommit: db7a7bbead3a3fa78c4d643607f709a2909eb608
ms.translationtype: HT
ms.contentlocale: pl-PL
ms.lasthandoff: 09/28/2017
---
# <a name="what-happens-if-you-install-the-company-portal-app-and-enroll-your-android-device-in-intune"></a>Co się dzieje w przypadku zainstalowania aplikacji Portal firmy i zarejestrowania urządzenia z systemem Android w usłudze Intune?

Po zainstalowaniu aplikacji Portal firmy i zarejestrowaniu urządzenia z systemem Android w usłudze Intune można używać aplikacji Portal firmy, aby:

-   Uzyskiwać dostęp do firmowej sieci, poczty e-mail i plików służbowych.

-   Pobierać aplikacje firmowe z Portalu firmy.

-   Automatycznie konfigurować służbowe konto e-mail.

-   Przywracać ustawienia fabryczne telefonu w przypadku jego utraty lub kradzieży.

Zarejestrowanie urządzenia z systemem Android spowoduje nadanie działowi pomocy technicznej Twojej firmy uprawnień dostępu do tego urządzenia. Administratorzy mogą wykonywać następujące czynności:

-   Resetować urządzenie w celu przywrócenia domyślnych ustawień fabrycznych. Jest to przydatne w przypadku utracenia lub kradzieży urządzenia.

-   Usuwać wszystkie dane powiązane z firmą. Dane osobowe oraz ustawienia użytkownika nie zostaną usunięte.

-   Ustawiać na Twoim urządzeniu wymagania, takie jak wymaganie ustawienia hasła lub numeru PIN urządzenia, aby pomóc w ochronie danych firmy. Dział pomocy technicznej Twojej firmy może także ograniczać to, ile razy można wprowadzić niepoprawne hasło, i może zablokować dostęp do urządzenia, jeśli spróbujesz zbyt wiele razy.

-   Wymagać od użytkownika zaakceptowania postanowień.

-   Wyłączać aparat (tylko na urządzeniach z systemem Samsung KNOX, nie dotyczy urządzeń Nexus), aby uniemożliwić robienie zdjęć poufnym materiałom służbowym, które nie powinny być rozpowszechniane.

-   Wymagać zaszyfrowania wszystkich danych na urządzeniu, aby chronić dane na wypadek utraty lub kradzieży urządzenia.

Po dodaniu urządzenia do aplikacji Portal firmy co około osiem godzin będą wykonywane następujące czynności:

-   Pobieranie wszystkich aktualizacji aplikacji lub zasad udostępnionych przez dział pomocy technicznej Twojej firmy.

-   Wysyłanie wszystkich aktualizacji spisu sprzętu. (Te aktualizacje nie obejmują informacji osobistych).

-   Wysyłanie wszystkich aktualizacji spisu aplikacji firmowych. (Te aktualizacje nie obejmują informacji osobistych).

Potrzebujesz pomocy? Skontaktuj się z działem pomocy technicznej Twojej firmy (sprawdź [witrynę internetową Portal firmy](https://portal.manage.microsoft.com), aby uzyskać informacje kontaktowe) lub napisz do <a href="mailto:wintunedroidfbk@microsoft.com?subject=I'm having trouble installing the Company Portal app on my Android device&body=Describe the issue you're experiencing here.">zespołu ds. systemu Android w firmie Microsoft</a>.
