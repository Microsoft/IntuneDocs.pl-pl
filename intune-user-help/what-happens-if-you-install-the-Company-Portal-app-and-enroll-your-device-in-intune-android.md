---
title: Co się stanie w przypadku zainstalowania aplikacji Portal firmy dla systemu Android
description: ''
keywords: ''
author: lenewsad
ms.author: lanewsad
manager: dougeby
ms.date: 09/24/2018
ms.topic: article
ms.prod: ''
ms.service: microsoft-intune
ms.technology: ''
ms.assetid: d22f5aea-7be4-419b-b51b-a522ca037b69
searchScope:
- User help
ROBOTS: ''
ms.reviewer: arnab
ms.suite: ems
ms.custom: intune-enduser
ms.openlocfilehash: fa1b3b283fbf4941dd73ed4b5c6525901d41f8e3
ms.sourcegitcommit: 534efa7c5033098233b2549c2d7fc6cf33330e79
ms.translationtype: HT
ms.contentlocale: pl-PL
ms.lasthandoff: 09/25/2018
ms.locfileid: "47169019"
---
# <a name="what-happens-if-you-install-the-company-portal-app-and-enroll-your-android-device-in-intune"></a>Co się dzieje w przypadku zainstalowania aplikacji Portal firmy i zarejestrowania urządzenia z systemem Android w usłudze Intune?

Jeśli Twoja organizacja wymaga, aby zainstalować aplikację Portal firmy usługi Intune na urządzeniu z systemem Android, być może zastanawiasz się dlaczego. W tym artykule opisano przeznaczenie i funkcje aplikacji, a także to, jak chroni ona dane służbowe, do których uzyskujesz dostęp i które przechowujesz na urządzeniu.

## <a name="gets-your-device-managed"></a>Objęcie urządzenia zarządzaniem
Aplikacja Portal firmy ułatwia zapewnienie urządzeniu zarządzania (jest to też nazywane *rejestracją*) w systemie zarządzania urządzeniami organizacji. Zanim połączysz się z siecią organizacji, Twoja szkoła, uczelnia lub miejsce pracy chce upewnić się, że Twoje urządzenie jest bezpieczne i zaufane. Aby uzyskać dostęp do zasobów służbowych, urządzenie musi być zgodne z zasadami organizacji dotyczącymi urządzeń. 

Pracownicy pomocy technicznej lub administrator informatyczny firmy konfiguruje te zasady w firmowym systemie zarządzania urządzeniami. Po zarejestrowaniu urządzenia otrzymasz te zasady. 

Przykłady zasad, których organizacja może wymagać:
* Skonfigurowanie hasła lub PIN-u
* Ograniczenie dostępu po określonej liczbie prób zalogowania się
* Zapewnienie, że urządzenie nie ma zdjętych zabezpieczeń systemu ani odblokowanego dostępu
* Zainstalowanie wymaganych aplikacji służbowych

Aplikacja Portal firmy przeprowadzi Cię przez poszczególne kroki rejestracji, a następnie skonfiguruje ustawienia urządzenia w celu spełnienia wymagań organizacji. W niektórych przypadkach aplikacja poprosi cię o wprowadzenie zmian lub powiadomi o ich wprowadzeniu.

## <a name="gives-you-access-to-work-and-school-apps-work-files-and-email"></a>Zapewnienie dostępu do służbowych aplikacji i plików oraz poczty e-mail
Podczas rejestracji aplikacja Portal firmy wymaga połączenia się z kontem służbowym. Po uwierzytelnieniu uzyskasz dostęp do służbowej poczty e-mail oraz do sieci, plików i aplikacji organizacji. 

Organizacje czasami wymagają zainstalowania aplikacji służbowych lub aplikacji zabezpieczeń, takich jak Microsoft Office lub Mobile Threat Defense. Jeśli te aplikacje są wymagane lub zostały Ci udostępnione, znajdziesz je w aplikacji Portal firmy.

## <a name="lets-you-remotely-reset-a-lost-or-stolen-device-if-device-supports-it"></a>Umożliwienie zdalnego zresetowania zgubionego lub skradzionego urządzenia (jeśli urządzenie obsługuje tę funkcję)
W przypadku utraty lub kradzieży urządzenia możesz zalogować się do aplikacji Portal firmy lub witryny internetowej Portal firmy na dowolnym innym urządzeniu i zresetować telefon do ustawień fabrycznych. Ta funkcja jest przydatna, jeśli utracone urządzenie zawiera zastrzeżone dane służbowe, do których nikt inny nie powinien mieć dostępu. Ponieważ urządzenie jest zarejestrowane w systemie zarządzania, mogą je też zresetować pracownicy pomocy technicznej lub administrator informatyczny firmy.  

## <a name="notifies-you-of-policy-updates-and-requirements"></a>Powiadomienia o aktualizacji zasad i wymaganiach
Aplikacja Portal firmy komunikuje się (synchronizuje) z dostawcą zarządzania urządzeniami przenośnymi organizacji co osiem godzin. Jeśli chcesz, aby robiła to częściej, możesz zainicjować synchronizację ręczną — mogą to też robić pracownicy pomocy technicznej firmy. W trakcie takiej wymiany informacji aplikacja wykonuje następujące zadania:  
* Pobieranie wszystkich aktualizacji aplikacji lub zasad udostępnionych przez dział pomocy technicznej firmy.  
* Wysyłanie aktualizacji spisu sprzętu. Te aktualizacje nie zawierają informacji osobistych.  
* Wysyłanie aktualizacji spisu aplikacji firmowych. Te aktualizacje nie zawierają informacji osobistych.  

Jeśli w jakimś momencie urządzenie przestanie spełniać wymagania organizacji, aplikacja Portal firmy Cię o tym powiadomi. Aplikacja poinformuje Cię o problemie i o czynnościach, jakie musisz wykonać, aby go rozwiązać. Do czasu ponownego zapewnienia zgodności urządzenia z wymaganiami dostęp do zasobów służbowych może zostać odwołany. W aplikacji Portal firmy ten stan jest określany jako *niezgodny*. 

## <a name="permits-company-support-access-to-your-device"></a>Zapewnienie pracownikom pomocy technicznej firmy dostępu do urządzenia
W wyniku zarejestrowania urządzenia w aplikacji Portal firmy pracownikom pomocy technicznej lub administratorowi informatycznemu firmy jest zapewniany dostęp do tego urządzenia — w ograniczonym zakresie i do uzasadnionych celów. Możliwe jest:  

* Resetować urządzenie w celu przywrócenia domyślnych ustawień fabrycznych. Jak wspomniano powyżej, Ty także możesz zresetować urządzenie. Jednak jeśli nie masz w danej chwili dostępu do aplikacji Portal firmy, Twoja firma może zresetować je w Twoim imieniu.  

* Usuwać wszystkie dane powiązane z firmą. Organizacja może usunąć dane firmowe z urządzenia, gdy odejdziesz z firmy lub gdy urządzenie przestanie być zarządzane. Twoje dane osobowe oraz ustawienia nie są usuwane i pozostaną na urządzeniu.  

* Ustawiać na Twoim urządzeniu wymagania, takie jak wymaganie ustawienia hasła lub PIN-u urządzenia. W takim przypadku otrzymasz w aplikacji powiadomienia o tym, że urządzenie jest niezgodne. Dział pomocy technicznej firmy może także ograniczyć liczbę błędnych wprowadzeń hasła na urządzeniu. Zbyt wiele niepomyślnych prób wprowadzenia hasła może skutkować zablokowaniem urządzenia.  

* Wymagać od użytkownika zaakceptowania postanowień.  

* Wyłączać aparat. Celem tych zasad jest uniemożliwienie robienia zdjęć zastrzeżonych informacji, a także wyeliminowanie źródeł rozpraszania uwagi w szkołach. Szkoły mogą wyłączać aparaty urządzeń używanych podczas zajęć, aby uniemożliwić uczniom wymienianie się informacjami podczas egzaminów.  

* Wymagać, aby wszystkie dane na urządzeniu były zaszyfrowane. W przypadku zgubienia lub kradzieży urządzenia te zasady pomagają chronić zapisane na nim dane. Chronią też dane udostępniane między urządzeniami lub aplikacjami.  

Potrzebujesz pomocy? Skontaktuj się z działem pomocy technicznej Twojej firmy (sprawdź [witrynę internetową Portal firmy](https://go.microsoft.com/fwlink/?linkid=2010980), aby uzyskać informacje kontaktowe) lub napisz do <a href="mailto:wintunedroidfbk@microsoft.com?subject=I'm having trouble installing the Company Portal app on my Android device&body=Describe the issue you're experiencing here.">zespołu ds. systemu Android w firmie Microsoft</a>.
