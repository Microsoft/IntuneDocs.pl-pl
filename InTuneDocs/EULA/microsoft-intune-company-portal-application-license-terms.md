---
# required metadata

title: Microsoft Intune Company Portal Application License Terms | Microsoft Intune
description:
keywords:
author: Staciebarker
manager: jeffgilb
ms.date: 04/28/2016
ms.topic: article
ms.prod:
ms.service: microsoft-intune
ms.technology:
ms.assetid: 94ae5ce0-55fd-494b-bc7d-5153f47711fb

# optional metadata

#ROBOTS:
#audience:
#ms.devlang:
ms.reviewer: jeffgilb
ms.suite: ems
#ms.tgt_pltfrm:
#ms.custom:

---

# POSTANOWIENIA LICENCYJNE DOTYCZĄCE APLIKACJI MICROSOFT: PORTAL FIRMOWY MICROSOFT INTUNE

## POSTANOWIENIA LICENCYJNE DOTYCZĄCE APLIKACJI MICROSOFT: PORTAL FIRMOWY MICROSOFT INTUNE
Niniejsze postanowienia licencyjne stanowią umowę między Microsoft Corporation (albo, w zależności od miejsca zamieszkania Licencjobiorcy, jednym z podmiotów stowarzyszonych Microsoft Corporation) a Licencjobiorcą. Należy się z nimi zapoznać. Postanowienia te dotyczą aplikacji określonej powyżej. Postanowienia te dotyczą także udostępnianych przez Microsoft:

-   aktualizacji,

-   uzupełnień,

-   usług internetowych oraz

-   usług pomocy technicznej

dla niniejszej aplikacji, o ile elementom tym nie towarzyszą inne postanowienia. W takim przypadku obowiązują postanowienia towarzyszące tym elementom.

**KORZYSTANIE PRZEZ LICENCJOBIORCĘ Z APLIKACJI OZNACZA, ŻE AKCEPTUJE ON NINIEJSZE POSTANOWIENIA. JEŚLI LICENCJOBIORCA ICH NIE AKCEPTUJE, NIE POWINIEN KORZYSTAĆ Z APLIKACJI.**

**Licencjobiorca przestrzegający niniejszych postanowień licencyjnych uzyskuje opisane poniżej prawa bezterminowe.**

1.  **PRAWA DO INSTALACJI I UŻYWANIA.**

    a.  **Instalacja i używanie.** Licencjobiorca może dokonywać instalacji i korzystać z dowolnej liczby kopii tej aplikacji na posiadanych lub kontrolowanych przez Licencjobiorcę urządzeniach z systemem Windows. Licencjobiorca może korzystać z tej aplikacji z ważną subskrypcją swojej firmy na oprogramowanie Microsoft Intune lub usługę online obejmującą funkcjonalności Microsoft Intune.

    b.  **Aktualizacje.** Pełny dostęp do wszystkich funkcji oprogramowania może wymagać aktualizacji albo uaktualnienia oprogramowania Microsoft Intune. W niektórych krajach poszczególne funkcje mogą być niedostępne.

    c.  **Dołączone programy Microsoft.** Aplikacja obejmuje inne programy Microsoft. W przypadku korzystania z tych programów mają zastosowanie niniejsze postanowienia licencyjne.

    d.  **Programy osób trzecich.** Aplikacja może zawierać programy osób trzecich, na które Licencjobiorca otrzymuje licencję w ramach niniejszej umowy od Microsoft, a nie od danej osoby trzeciej. Ewentualne uwagi dotyczące programów osób trzecich są podawane Licencjobiorcy wyłącznie w celach informacyjnych.

2.  **DOSTĘP DO INTERNETU MOŻE BYĆ WYMAGANY.** Licencjobiorca może zostać obciążony opłatami za dostęp do Internetu, transfer danych i inne usługi zgodnie z postanowieniami taryfy operatora i innych umów zawartych z operatorem sieci w związku z korzystaniem z aplikacji. Licencjobiorca ponosi pełną odpowiedzialność za uiszczenie wszelkich opłat określonych przez operatora sieci.

3.  **USŁUGI INTERNETOWE.** Razem z aplikacją Microsoft udostępnia usługi internetowe. Microsoft może w dowolnym czasie zmienić takie usługi albo zakończyć ich świadczenie.

    a.  Zgoda na usługi internetowe lub usługi bezprzewodowe. Aplikacja może nawiązywać połączenie z bezprzewodowymi usługami internetowymi. Korzystanie z aplikacji przez Licencjobiorcę oznacza zgodę Licencjobiorcy na przekazywanie standardowych informacji o urządzeniu (w tym m.in. informacji technicznych o urządzeniu, systemie, oprogramowaniu oraz urządzeniach peryferyjnych) podczas korzystania z usług internetowych lub usług bezprzewodowych. Jeśli w związku z korzystaniem przez Licencjobiorcę z usług określone zostały inne postanowienia, wówczas mają one również zastosowanie.

        -   Dane. Lokalna instalacja oprogramowania takiego jak to jest niezbędna do działania lub rozszerzenia niektórych usług online. Według uznania użytkownika lub Administratora, niniejsze oprogramowanie może przesyłać dane z urządzenia do usługi online i odwrotnie.

        -   Dane użycia. Microsoft automatycznie zbiera w Internecie dane dotyczące użycia i wydajności. Dane te zostaną użyte na potrzeby dostarczania i udoskonalania produktów i usług Microsoft oraz ulepszania doświadczenia użytkownika. Tę funkcję można wyłączyć.

    b.  Niewłaściwe korzystanie z usług internetowych. Licencjobiorcy nie wolno korzystać z usług internetowych w sposób, który mógłby je uszkodzić lub zakłócić innym osobom korzystanie z tych usług lub z sieci bezprzewodowej. Korzystanie z takich usług w celu uzyskania nieautoryzowanego dostępu do innych usług, danych, kont lub sieci jest niedozwolone.

4.  **OPINIE NA TEMAT PRODUKTU.** Przekazanie Microsoft opinii na temat aplikacji jest równoznaczne z nieodpłatnym udzieleniem Microsoft prawa do używania, udostępniania oraz komercjalizacji tych opinii w dowolny sposób oraz w dowolnym celu. Jest także równoznaczne z nieodpłatnym udzieleniem osobom trzecim wszelkich praw patentowych niezbędnych do tego, aby ich produkty, technologie i usługi mogły współdziałać z określonymi elementami oprogramowania lub usługi Microsoft, których te opinie dotyczą (lub korzystać z tych elementów). Licencjobiorca nie będzie przekazywać opinii, które byłyby objęte licencją, na mocy której Microsoft zmuszony byłby do udzielania osobom trzecim licencji na swoje oprogramowanie lub dokumentacji z powodu włączenia do nich takich opinii. Prawa te pozostają w mocy po wygaśnięciu niniejszej umowy.

5.  **ZAKRES LICENCJI.** Aplikacja jest licencjonowana, nie sprzedawana. Na mocy niniejszej umowy Licencjobiorca uzyskuje tylko niektóre prawa do korzystania z aplikacji. Microsoft zastrzega sobie wszystkie pozostałe prawa. Licencjobiorca może korzystać z tej aplikacji tylko w sposób wyraźnie dozwolony w niniejszej umowie. Nie dotyczy to sytuacji, w których pomimo niniejszego ograniczenia na mocy prawa właściwego Licencjobiorcy przysługują dodatkowe uprawnienia. W takich przypadkach Licencjobiorca musi przestrzegać wszelkich ograniczeń technicznych aplikacji zapewniających, że z aplikacji będzie można korzystać wyłącznie w określony sposób. Licencjobiorca nie może:

    -   omijać ograniczeń technicznych tej aplikacji;

    -   odtwarzać, dekompilować ani dezasemblować tej aplikacji, chyba że w przypadku i tylko w takim zakresie, w jakim pomimo niniejszego ograniczenia prawo właściwe wyraźnie na to zezwala;

    -   sporządzać większej liczby kopii tej aplikacji niż określona w niniejszej umowie lub dozwolona przez prawo właściwe pomimo niniejszego ograniczenia;

    -   udostępniać aplikacji innym osobom do kopiowania;

    -   wynajmować, wydzierżawiać ani wypożyczać aplikacji; ani

    -   przekazywać aplikacji ani praw wynikających z niniejszej umowy osobom trzecim.

6.  **OGRANICZENIA EKSPORTOWE.** Aplikacja podlega przepisom eksportowym obowiązującym w Stanach Zjednoczonych. Licencjobiorca musi przestrzegać wszelkich krajowych i międzynarodowych przepisów eksportowych mających zastosowanie do aplikacji. W przepisach tych określono ograniczenia dotyczące kraju przeznaczenia, użytkowników końcowych oraz korzystania z oprogramowania. Więcej informacji na ten temat można znaleźć na stronie www.microsoft.com/exporting.

7.  **USŁUGI POMOCY TECHNICZNEJ.** Niniejsza aplikacja jest udostępniana Licencjobiorcy w stanie „takim, w jakim jest”, w związku z czym Microsoft może nie świadczyć związanych z nią usług pomocy technicznej. W przypadku jakichkolwiek problemów lub pytań dotyczących korzystania z tej aplikacji, w tym pytań na temat zasad ochrony prywatności obowiązujących w przedsiębiorstwie Licencjobiorcy, należy kontaktować się z administratorem w firmie Licencjobiorcy. Nie należy kontaktować się ze sklepem z aplikacjami, operatorem sieci, producentem urządzenia lub Microsoft.

8.  **POWIADOMIENIA O ZNAKACH TOWAROWYCH.** Microsoft, Microsoft Intune i Office 365 są zarejestrowanymi znakami towarowymi lub znakami towarowymi Microsoft Corporation w Stanach Zjednoczonych lub w innych krajach.

9. **CAŁOŚĆ UMOWY.** Niniejsza umowa wraz ze wszystkimi postanowieniami dotyczącymi ewentualnych uzupełnień, aktualizacji, usług internetowych i usług pomocy technicznej, z których korzysta Licencjobiorca, stanowi całość umowy dotyczącej aplikacji i (ewentualnych) usług pomocy technicznej.

10. **PRAWO WŁAŚCIWE.**

    a.  **Stany Zjednoczone.** Jeśli Licencjobiorca nabył tę aplikację w Stanach Zjednoczonych, wykładnia niniejszej umowy podlega prawu stanu Waszyngton, które ma zastosowanie do roszczeń z tytułu naruszenia umowy, bez względu na przyjęte w nim normy prawa kolizyjnego. Pozostałe roszczenia, w tym roszczenia zgłaszane na podstawie przepisów w zakresie ochrony praw konsumenta, zwalczania nieuczciwej konkurencji lub czynów niedozwolonych, podlegają prawu właściwemu dla stanu, w którym mieszka Licencjobiorca.

    b.  **Poza Stanami Zjednoczonymi.** Jeśli Licencjobiorca nabył tę aplikację w innym kraju, prawem właściwym dla umowy jest prawo obowiązujące w tym kraju.

11. **SKUTKI PRAWNE.** W niniejszej umowie przedstawione zostały niektóre z uprawnień przysługujących stronom. Licencjobiorcy mogą także przysługiwać inne uprawnienia na mocy przepisów prawa obowiązujących w kraju Licencjobiorcy. Ponadto Licencjobiorcy mogą przysługiwać prawa względem strony, od której nabył aplikację. Niniejsza umowa nie zmienia uprawnień przysługujących Licencjobiorcy na mocy przepisów prawa obowiązujących w kraju Licencjobiorcy, jeśli przepisy prawa przysługujące Licencjobiorcy na mocy ustawodawstwa krajowego nie zezwalają na takie zmiany.

12. **ODRZUCENIE ODPOWIEDZIALNOŚCI Z TYTUŁU RĘKOJMI I GWARANCJI. APLIKACJA JEST LICENCJONOWANA „W STANIE TAKIM, W JAKIM SIĘ ZNAJDUJE”, „ZE WSZYSTKIMI WADAMI” I „WEDŁUG DOSTĘPNOŚCI”. WSZELKIE RYZYKO ZWIĄZANE Z KORZYSTANIEM Z OPROGRAMOWANIA PONOSI LICENCJOBIORCA. MICROSOFT, OPERATORZY USŁUG BEZPRZEWODOWYCH, ZA POŚREDNICTWEM KTÓRYCH APLIKACJA JEST ROZPOWSZECHNIANA, PODMIOTY STOWARZYSZONE MICROSOFT ANI DOSTAWCY („STRONY CHRONIONE”) NIE UDZIELAJĄ ŻADNYCH WYRAŹNYCH RĘKOJMI, GWARANCJI ANI ZAPEWNIEŃ BEZPOŚREDNIO LUB POŚREDNIO DOTYCZĄCYCH APLIKACJI. WSZELKIE RYZYKO ZWIĄZANE Z JAKOŚCIĄ I DZIAŁANIEM APLIKACJI PONOSI LICENCJOBIORCA. JEŚLI OKAŻE SIĘ, ŻE APLIKACJA JEST WADLIWA, LICENCJOBIORCA PRZEJMUJE NA SIEBIE CAŁY KOSZT POTRZEBNEJ OBSŁUGI TECHNICZNEJ LUB NAPRAWY. NINIEJSZA UMOWA NIE WPŁYWA NA DODATKOWE UPRAWNIENIA KONSUMENTA, JAKIE MOGĄ PRZYSŁUGIWAĆ LICENCJOBIORCY NA MOCY PRAWA MIEJSCOWEGO. W ZAKRESIE DOZWOLONYM PRZEZ OBOWIĄZUJĄCE PRAWO MIEJSCOWE STRONY CHRONIONE NINIEJSZYM WYŁĄCZAJĄ SWOJĄ ODPOWIEDZIALNOŚĆ Z TYTUŁU DOROZUMIANYCH RĘKOJMI DOTYCZĄCYCH KODU DYSTRYBUCYJNEGO, W TYM Z TYTUŁU GWARANCJI WARTOŚCI HANDLOWEJ, PRZYDATNOŚCI DO OKREŚLONEGO CELU ORAZ NIENARUSZANIA PRAW OSÓB TRZECICH.**

    **POSTANOWIENIE DOTYCZĄCE LICENCJOBIORCÓW W AUSTRALII. AUSTRALIJSKA USTAWA O OCHRONIE KONSUMENTÓW (ANG. AUSTRALIAN CONSUMER LAW) PRZYZNAJE LICENCJOBIORCY OKREŚLONE GWARANCJE I ŻADNE Z ZAWARTYCH TU POSTANOWIEŃ NIE MA NA CELU OGRANICZENIA PRAW PRZYSŁUGUJĄCYCH LICENCJOBIORCY NA MOCY TEJ USTAWY.**

13. **OGRANICZENIE ORAZ WYŁĄCZENIE UPRAWNIEŃ I ODPOWIEDZIALNOŚCI ZA SZKODY. W ZAKRESIE DOZWOLONYM PRZEZ PRAWO WŁAŚCIWE LICENCJOBIORCA MOŻE DOCHODZIĆ OD MICROSOFT WYŁĄCZNIE ODSZKODOWANIA ZA SZKODY BEZPOŚREDNIE DO WYSOKOŚCI JEDNEGO DOLARA AMERYKAŃSKIEGO (1,00 USD). LICENCJOBIORCA ZOBOWIĄZUJE SIĘ NIE DOCHODZIĆ OD STRONY CHRONIONEJ INNYCH ODSZKODOWAŃ, W TYM ODSZKODOWAŃ ZA UTRATĘ ZYSKÓW, SZKODY WTÓRNE, SPECJALNE, POŚREDNIE LUB UBOCZNE.**

    Powyższe ograniczenie ma zastosowanie do:

    -   wszelkich kwestii dotyczących aplikacji, usług, zawartości i treści (w tym kodu) udostępnianych na stronach internetowych osób trzecich lub programów osób trzecich oraz

    -   roszczeń z tytułu naruszenia umowy, rękojmi, gwarancji lub zapewnień, ochrony konsumenta, oszustwa, nieuczciwej konkurencji, odpowiedzialności obiektywnej, niedbalstwa, wprowadzenia w błąd, zaniedbania, naruszenia własności oraz innych czynów niedozwolonych, naruszenia przepisów ustawowych lub wykonawczych lub bezpodstawnego wzbogacenia; wszystkie powyższe ograniczenia obowiązują w zakresie dozwolonym przez prawo właściwe.

    Ograniczenie to ma zastosowanie także w przypadku gdy:

    -  naprawa, wymiana albo zwrot kosztów tej aplikacji nie rekompensują w pełni strat poniesionych przez Licencjobiorcę lub

    -  strony Chronione wiedziały lub powinny były wiedzieć o możliwości powstania takich szkód.

    Powyższe ograniczenie i wyłączenie mogą jednak nie dotyczyć Licencjobiorcy w przypadku, gdy na mocy prawa krajowego nie jest dozwolone wyłączenie ani ograniczenie odpowiedzialności za szkody uboczne, wtórne itp.

