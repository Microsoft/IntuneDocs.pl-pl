---
title: "Opis usługi | Microsoft Intune"
description: "Usługa Intune jest usługą opartą na chmurze, która ułatwia zarządzanie komputerami z systemem Windows oraz urządzeniami przenośnymi z systemami iOS, Mac OS X, Android i Windows."
keywords: 
author: Nbigman
manager: angrobe
ms.date: 07/21/2016
ms.topic: article
ms.prod: 
ms.service: microsoft-intune
ms.technology: 
ms.assetid: 40fa5a2e-6c0f-4150-9740-d5ddc0cdbda0
ms.reviewer: cacamp
ms.suite: ems
translationtype: Human Translation
ms.sourcegitcommit: 60ee39a7eeeb9068a7350ec87f60e7148ccb7826
ms.openlocfilehash: c13366ea7f42272e6fc3d606cb8dbe0ed1c45fe4


---

# Opis usługi Microsoft Intune

Usługa Microsoft Intune jest usługą opartą na chmurze, która ułatwia zarządzanie komputerami z systemem Windows oraz urządzeniami przenośnymi z systemami iOS, Mac OS X, Android i Windows. Usługa Intune pomaga również w ochronie danych i aplikacji firmy. Można korzystać z samej usługi Intune lub zintegrować ją z programem System Center 2012 R2 Configuration Manager, aby rozszerzyć możliwości zarządzania.

Firma Microsoft oferuje dla usługi Intune asystę przy dołączaniu w przypadku zakupu kwalifikujących się usług z odpowiednimi planami. Asysta umożliwia zdalną współpracę ze specjalistami firmy Microsoft w celu przygotowania środowiska usługi Intune. Aby uzyskać więcej informacji, zobacz [Opis wprowadzenia do korzystania z usługi Microsoft Intune](http://go.microsoft.com/fwlink/?LinkId=619281).

Możesz rozpocząć korzystanie z usługi Intune w ramach 30-dniowej bezpłatnej wersji próbnej, która zawiera 100 licencji użytkowników. Aby rozpocząć korzystanie z bezpłatnej wersji próbnej, [kliknij tutaj w celu wyświetlenia strony rejestrowania się w usłudze Intune](http://www.microsoft.com/en-us/server-cloud/products/microsoft-intune/). Jeśli Twoja organizacja ma umowę Enterprise Agreement lub równoważną umowę licencjonowania zbiorowego, skontaktuj się z przedstawicielem firmy Microsoft, aby skonfigurować bezpłatną wersję próbną.

> [!NOTE]
> Jeśli Twoja organizacja ma konto służbowe usług Microsoft Online Services i zamierzasz kontynuować tę subskrypcję usługi Intune w środowisku produkcyjnym po zakończeniu okresu próbnego, kliknij opcję **Zaloguj** na tej stronie i uwierzytelnij się przy użyciu konta administratora globalnego Twojej organizacji. Ta akcja zagwarantuje, że Twoja wersja próbna usługi Intune zostanie połączona z Twoim istniejącym kontem służbowym.

Aby uzyskać listę ustawień, które można skonfigurować na urządzeniach przenośnych, zobacz:

-   [Możliwości zarządzania urządzeniami przenośnymi w usłudze Microsoft Intune](/intune/get-started/mobile-device-management-capabilities-in-microsoft-intune)

-   [Ogólne ustawienia dla urządzeń przenośnych w programie Configuration Manager](https://technet.microsoft.com/library/dn376523.aspx)

Aby uzyskać informacje na temat programu System Center 2012 R2 Configuration Manager, skorzystaj z [biblioteki dokumentacji programu System Center 2012 Configuration Manager](https://technet.microsoft.com/library/gg682041.aspx).

## Omówienie skutków aktualizacji usługi Intune
Ponieważ usługa Intune jest usługą online, firma Microsoft może ją regularnie aktualizować.

Informacje w tym temacie mają na celu ułatwienie zrozumienia częstotliwości aktualizacji tej usługi oraz powiadomień przekazywanych z wyprzedzeniem w sytuacji, gdy aktualizacja może mieć wpływ na korzystanie z usługi.

Aby dowiedzieć się więcej o zmianach wprowadzonych w usłudze Intune, zobacz [Co nowego w usłudze Microsoft Intune](/intune/deploy-use/Whats-new-in-microsoft-intune.md). [Blog usługi Microsoft Intune](http://blogs.technet.com/b/microsoftintune/) również zawiera omówienie zmian w usłudze, a także przydatne porady umożliwiające najefektywniejsze korzystanie z usługi Intune.

Ponadto informacje o ważnych aktualizacjach usługi będą umieszczane w Centrum wiadomości [portalu usługi Office 365](https://portal.office.com/Admin/Default.aspx). Jeśli zainstalujesz towarzyszącą [aplikację mobilną Office 365 Admin](https://support.office.com/article/Office-365-Admin-Mobile-App-e16f6421-2a1a-4142-bf9d-9846600a060a), możesz otrzymywać powiadomienia na urządzeniu przenośnym.

> [!NOTE]
> Kondycję usługi Intune możesz monitorować w [portalu zarządzania usługi Office 365](https://portal.office.com/Admin/Default.aspx). Wybierz pozycję **Kondycja usługi** w lewym okienku.  

Oto typy powiadomień dotyczące usługi Intune udostępniane przez firmę Microsoft:
-   Aby pomóc Ci zaplanować działania związane ze zmianami w usłudze, powiadomimy Cię co najmniej 30–90 dni przed uaktualnieniem usługi, w zależności od wpływu zmiany. Nastąpi to za pomocą kanałów komunikacyjnych produktu, takich jak alerty tablicy powiadomień. Zmiany te mogą obejmować:
* Aktualizacje, które mogą mieć wpływ na zgodność ze standardami lub przepisami
* Zmiany sposobu obsługi, interfejsu użytkownika i przepływów pracy:
* Nowe lub zmienione interfejsy API — powiadamianie o tym, że należy przeprowadzić testy w celu zapewnienia zgodności z poprzednimi wersjami aplikacji niestandardowych
* Zmiany wymagań systemowych, na przykład minimalnej wymaganej wersji przeglądarki
* Wszelkie aktualizacje, które wymagają podjęcia odpowiednich działań, aby włączyć funkcję lub uniknąć zakłócenia usługi dla funkcji.
-   Firma Microsoft udostępnia informacje o nowych funkcjach i ulepszeniach istniejących funkcji w ramach comiesięcznych aktualizacji usługi. Generalnie firma Microsoft zbiera i wydaje aktualizacje usługi w połowie każdego miesiąca. Aktualizacje zostały opisane w artykule [Co nowego w usłudze Microsoft Intune](/intune/deploy-use/whats-new-in-microsoft-intune).
-   W przypadku wycofania usługi Intune użytkownicy zostaną powiadomieni z wyprzedzeniem 12 miesięcy.

## Wybieranie rozwiązania do zarządzania, które jest odpowiednie dla Ciebie
Usługę Intune możesz skonfigurować na kilka sposobów, aby zarządzać urządzeniami przenośnymi i komputerami Twojej firmy oraz pomóc je zabezpieczyć (w tym dokumencie są one nazywane **urządzeniami**).

-   **Autonomiczna konfiguracja usługi Intune.** Do zarządzania urządzeniami w organizacji używana jest konsola administracyjna usługi Intune bazująca na sieci Web. Usługi Intune można używać bez żadnej lokalnej infrastruktury IT, ale jeśli używasz usługi Intune z Usługami domenowymi Active Directory, możesz użyć kont użytkowników domeny, którymi zarządzasz za pomocą usług domenowych w usłudze Intune.

-   **Usługa Intune z programem System Center Configuration Manager.** Do zarządzania komputerami i urządzeniami przenośnymi w przedsiębiorstwie używana jest konsola zarządzania programu Configuration Manager. Ta konfiguracja może ułatwić zarządzanie wszystkimi urządzeniami w organizacji za pomocą jednej konsoli — konsoli administracyjnej programu Configuration Manager. Program Configuration Manager może obsługiwać bardzo dużą liczbę urządzeń przenośnych, serwerów i komputerów. Aby uzyskać więcej informacji, zobacz artykuł [Zarządzanie urządzeniami przenośnymi przy użyciu programu Configuration Manager i usługi Microsoft Intune](http://go.microsoft.com/fwlink/?LinkID=271118) w [bibliotece dokumentacji programu System Center 2012 Configuration Manager](https://technet.microsoft.com/library/gg682041.aspx).  Aby uzyskać dodatkową pomoc przy wyborze odpowiedniego rozwiązania, zobacz [Wybór między autonomicznym a hybrydowym zarządzaniem urządzeniami przenośnymi za pomocą programu Configuration Manager i usługi Microsoft Intune](https://technet.microsoft.com/en-us/library/mt706478.aspx).


## Więcej informacji o usłudze Intune
Dzięki tym zasobom można dowiedzieć się więcej o usłudze Intune:

-   [Centrum zaufania usługi Microsoft Intune](http://www.microsoft.com/en-us/server-cloud/products/intune-trust-center/) dostarcza informacje na temat praktyk w zakresie zabezpieczeń, ochrony prywatności i zgodności w usłudze Intune oraz opis niektórych z certyfikatów usługi Intune.

-   [Możliwości zarządzania urządzeniami przenośnymi w usłudze Microsoft Intune](/intune/understand-explore/mobile-device-management-capabilities-in-microsoft-intune)

### Zobacz także
[Microsoft Intune](https://docs.microsoft.com/intune/)
[Biblioteka dokumentacji programu System Center 2012 Configuration Manager](https://technet.microsoft.com/library/gg682041.aspx)

[Co nowego w usłudze Microsoft Intune](/intune/deploy-use/whats-new-in-microsoft-intune)



<!--HONumber=Jul16_HO4-->


