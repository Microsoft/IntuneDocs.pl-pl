---
title: "Wdrożenie w przedsiębiorstwie | Microsoft Intune"
description: "Zalecenia dotyczące fazy wdrożenia usługi Intune."
keywords: 
author: Nbigman
manager: jeffgilb
ms.date: 04/28/2016
ms.topic: article
ms.prod: 
ms.service: microsoft-intune
ms.technology: 
ms.assetid: d894708e-7071-44f5-aa3b-af5aef02fb98
ms.reviewer: tscott
ms.suite: ems
translationtype: Human Translation
ms.sourcegitcommit: c1e215320168c659d5f838355f6350111d6979b0
ms.openlocfilehash: 65506ec3b4d903672e2259be567c07402ee29f31


---

# Wdrożenie w przedsiębiorstwie
Podczas fazy wdrożenia w przedsiębiorstwie należy zaplanować i wykonać szeroką strategię wdrażania obejmującą komunikację, szkolenia i działania wspierające.

### Dlaczego jest to istotne?
Po ocenieniu wdrożenia pilotażowego i stwierdzeniu gotowości do szerokiego wdrożenia należy rozważyć optymalne podejście umożliwiające obsługę szerokiej bazy użytkowników. Zalecamy przyjęcie podejścia podzielonego na fazy, np. poprzez wybranie pewnej liczby użytkowników według tygodnia, lokalizacji lub obciążenia. Ta metoda umożliwia monitorowanie postępów i wprowadzanie zmian w harmonogramie wdrażania w przypadku problemów oraz ułatwia zapewnienie odpowiedniego pierwszego wrażenia dla użytkowników.
Rozpocznij od przejrzenia pytań wstępnych, które mają pomóc w określeniu zakresu i zdefiniowaniu fazy wdrożenia.

## Pytania wstępne
Przedyskutuj następujące pytania ze swoim zespołem ds. projektu, aby określić zakres szczegółów dotyczących projektu, odkryć potencjalne ryzyka i zdefiniować zadania możliwe do wykonania.

-   W jaki sposób będziesz wdrażać rozwiązanie dla użytkowników? Przykładowo czy będziesz korzystać z podejścia etapowego, według platformy urządzeń, regionu, obciążenia, działu?

-   W jaki sposób Twoja organizacja obsługuje szeroką komunikację?

-   W jaki sposób będziesz monitorować i zgłaszać udane użycie kanałów komunikacyjnych?

-   Kto w organizacji będzie efektywnie przeprowadzać wdrożenie rozwiązania dla użytkowników?

-   Które grupy mogą wymagać *nakierowanych* komunikatów i jak planujesz się z nimi skontaktować?

-   W jaki sposób zazwyczaj szkolisz swoich użytkowników? Z jakich podejść szkoleniowych będziesz korzystać?

-   Czy użytkownicy wiedzą, gdzie można znaleźć odpowiedzi, aby odciążyć dział pomocy technicznej w organizacji?

## Cele w obszarach zainteresowań
Przejrzyj tę sekcję, aby uzyskać wskazówki dotyczące działań w obszarach zainteresowań dla tej fazy wdrożenia.

### Planowanie
Kluczem do zaplanowania efektywnego wdrożenia jest elastyczność. Zdecyduj się na sposób wdrożenia. Zidentyfikuj grupy docelowe pod kątem szkolenia i komunikacji. Zarejestruj cały zespół projektowy, aby upewnić się, że każdy dział jest gotowy do obsługi napływu użytkowników.
Monitoruj postępy i dostosowuj plan w oparciu o odbiór i informacje zwrotne od użytkowników.

Opracuj plan komunikacji, aby informować użytkowników o nadchodzących zmianach i wszelkich akcjach, które będą musieli wykonać. Administratorzy, pracownicy działu pomocy technicznej i firmowi specjaliści od komunikacji powinni razem opracowywać ten plan.

### Pomoc techniczna
Nowi użytkownicy będą zgłaszać się z pytaniami do pomocy technicznej. Upewnij się, że zespół pomocy technicznej jest dobrze przygotowany i posiada informacje o zmianach, np. nowych zasadach i aplikacjach oraz może przekazywać wskazówki dotyczące rozwiązywania problemów nowym użytkownikom.

### Informowanie
Informuj, angażuj i inspiruj swoich użytkowników. Takie podejście przyniesie korzyści w perspektywie długoterminowej, poprawi wrażenia użytkowników, zredukuje liczbę incydentów wymagających asysty działu pomocy technicznej, rozszerzy zastosowanie i zwiększy wykorzystanie nowego rozwiązania. Użyj wielu kanałów w kampanii związanej z powiadamianiem; reakcja będzie silniejsza, jeśli przekażesz tę samą informację w wielu kanałach medialnych.

### Szkolenia
Stworzenie poczucia pewności użytkowników jest kluczowym czynnikiem wspierania długoterminowego użycia i przyjęcia rozwiązania. Szkolenie użytkowników może mieć wiele form, od sesji z instruktorem po samodzielną naukę na podstawie dostępnych zasobów. Podczas opracowywania materiałów szkoleniowych dla użytkowników uwzględniaj informacje i opinie od uczestników wdrożenia pilotażowego. Szkolenie użytkowników skraca czas do osiągnięcia przez nich pełnej wydajności i minimalizuje potrzebę kontaktu z działem pomocy technicznej. Ważnym elementem programu szkolenia jest pomaganie użytkownikom w dostosowaniu swojego obecnego zachowania do nowych wymagań. Upewnij się, że szkolenie jest dostosowane do wdrożonych obciążeń.

### Operacje
Pamiętaj o dokumentowaniu kluczowych informacji podczas fazy wdrożenia w przedsiębiorstwie, np. o tym, co poszło dobrze oraz o obszarach wymagających poprawy. Wykorzystaj te dane, aby pomyślnie zaplanować operacje długoterminowe.

## Wprowadzenie — lista kontrolna
Oto lista czynności ułatwiających rozpoczęcie fazy **Wdrożenie w przedsiębiorstwie**.

-   Ustanów optymalne podejście etapowe dla szerokiego wdrożenia i planuj zgodnie z nim.

-   Ustanów oś czasu, śledzenie pomiarów i celów, podejście związane z raportowaniem.

-   Zidentyfikuj grupy, które mogą wymagać nakierowanej komunikacji i szkolenia.

-   Dostosuj komunikację za pośrednictwem poczty e-mail, zaktualizuj witrynę intranetową, zidentyfikuj bieżącego właściciela na potrzeby aktualizacji komunikacji/zasobów.

-   Zaplanuj metody szkoleniowe do użycia.

-   Utwórz listę kontrolną „Wprowadzenie” i podręcznik rejestracji dla użytkowników.
    Wykorzystaj poniższe podręczniki użytkownika jako punkt początkowy:
    -  [Rejestrowanie urządzenia z systemem Windows w usłudze Intune](/intune/enduser/enroll-your-device-in-intune-windows)
    -  [Rejestrowanie urządzenia z systemem Android w usłudze Intune](/intune/enduser/enroll-your-device-in-intune-android)
    -  [Rejestrowanie urządzenia z systemem iOS w usłudze Intune](/intune/enduser/enroll-your-device-in-intune-ios)
    -  [Rejestrowanie urządzenia z systemem Mac OS X w usłudze Intune](/intune/enduser/enroll-your-device-in-intune-mac-os-x)

-   Zdefiniuj proces aktualizowania materiałów szkoleniowych wedle potrzeb.

-   Wdróż plan szerokiego wdrożenia.

## Najczęstsze wyzwania
Poniżej przedstawiono niektóre wyzwania, jakie można napotkać w fazie **Wdrożenie w przedsiębiorstwie**.

-   **Wyzwanie:** wiadomości e-mail zostały wysłane, ale przyjęcie jest ograniczone.

    **Środki zaradcze:** należy sobie uświadomić, że użytkownicy otrzymują setki (a nawet tysiące) wiadomości e-mail każdego dnia. Aby zapewnić odbiór wiadomości: (1) wstępną informację powinien wysłać sponsor wykonawczy, (2) wiadomość e-mail powinna być krótka i koncentrować się na wartości dodanej, (3) należy zawrzeć wyraźne wezwanie do działania i (4) użyć kilku taktyk generujących świadomość, np. umieścić plakaty z prośbą o sprawdzenie skrzynek odbiorczych w bufetach.

-   **Wyzwanie:** użytkownicy nie chcą zmian i podchodzą negatywnie do używania nowej technologii.

    **Środki zaradcze:** wykorzystaj pozytywne doświadczenia uczestników programu pilotażowego, aby promować użycie urządzeń zarządzanych przez usługę Intune.

-   **Wyzwanie:** użytkownicy uważają, że rozwiązanie będzie trudne w obsłudze, skoro muszą być szkoleni.

    **Środki zaradcze:** wszyscy uczą się w różnym tempie. Część osób może rozpocząć korzystanie z nowej technologii bez żadnych instrukcji, podczas gdy inni wymagają wskazówek lub znacznego wsparcia. Szkolenie może obejmować porady, dzięki którym użytkownicy w pełni wykorzystają dane rozwiązanie. Można je również podzielić na mniejsze części w formie nieformalnych spotkań lub przeprowadzać je osobno w poszczególnych działach, aby użytkownicy nie czuli się przytłoczeni i zasypani zbyt szczegółowymi informacjami. Pozycjonuj szkolenia jako wartość dodaną i oferuj szkolenia segmentowe/nieformalne spotkania szkoleniowe. Aby zmaksymalizować proces szkolenia i przyjmowania rozwiązania przez użytkowników, uwzględnij w swoim planie różne metody szkoleniowe.

### Następne kroki
[Działanie i obsługa](operations-and-maintenance.md)



<!--HONumber=Jul16_HO3-->


