---
title: "Pilotaż | Microsoft Intune"
description: "Zalecenia dotyczące fazy pilotażowej wdrożenia usługi Intune."
keywords: 
author: Nbigman
ms.author: nbigman
manager: angrobe
ms.date: 10/25/2016
ms.topic: article
ms.prod: 
ms.service: microsoft-intune
ms.technology: 
ms.assetid: 14e55841-37f1-472c-9678-a1ba847cb331
ms.reviewer: tscott
ms.suite: ems
translationtype: Human Translation
ms.sourcegitcommit: 8921043334630bbd2955c0423ca9cd1b76c27758
ms.openlocfilehash: 813b03f5d172749076723f60d4cfe0b6c50a261c


---

# Pilotaż
Faza pilotażowa pozwala przetestować w niewielkim środowisku produkcyjnym implementację techniczną oraz plany informowania, szkoleń i pomocy technicznej.

## Dlaczego jest to istotne?
Przeprowadzenie pilotażu umożliwia ustalenie problemów technicznych, które mogą napotkać użytkownicy, co pozwoli na rozwiązanie tych problemów, zanim zetknie się z nimi cała organizacja. Zostanie też zweryfikowane środowisko użytkownika i będzie można wprowadzić zmiany w celu zapewnienia pomyślnego uruchomienia w przedsiębiorstwie. Staranne planowanie oraz zrozumiałe i zwięzłe metryki sukcesu umożliwią przygotowanie zespołu projektowego i użytkowników oraz zapewnią akceptację i odpowiednią obsługę.
Zacznij od przejrzenia pytań wstępnych, które pomogą w określeniu zakresu i zdefiniowaniu fazy pilotażowej wdrożenia.

## Pytania wstępne
Przedyskutuj następujące pytania ze swoim zespołem ds. projektu, aby określić zakres szczegółów dotyczących projektu, odkryć potencjalne ryzyka i zdefiniować zadania możliwe do wykonania.

-   Co oprócz implementacji technicznej będzie testowane podczas tej fazy pilotażowej?

-   Jakie cele trzeba osiągnąć, aby pilotaż był pomyślny?

-   Jak będą mierzone metryki sukcesu?

-   Jaka jest oś czasu pilotażu i jakie są kluczowe punkty kontrolne?

-   Jak będzie przygotowywana i zapewniana pomoc techniczna dla uczestników pilotażu?

-   Jakie będzie środowisko użytkownika od momentu rozpoczęcia pilotażu do jego zakończenia?

-   Kiedy będzie wiadomo o gotowości do uruchomienia w przedsiębiorstwie?

## Cele w obszarach zainteresowań
Przejrzyj tę sekcję, aby uzyskać wskazówki dotyczące działań w obszarach zainteresowań dla tej fazy wdrożenia.

### Planowanie
Kluczem do powodzenia pilotażu jest dobre planowanie, które obejmuje określenie kryteriów sukcesu i sposobu ich pomiaru. Ważny jest również odpowiedni zespół, który będzie zarządzać wszystkimi aspektami pilotażu. Zaplanuj skład takiego zespołu na wczesnym etapie procesu, aby zapewnić przydział zasobów i odpowiednie dopasowanie celów. Poniżej przedstawiono niektóre sugerowane dokumenty, które należy przygotować na potrzeby pilotażu.

-   Plan pilotażu, w tym podejście, cele i metryki

-   Raport gotowości do wdrożenia

### Pomoc techniczna
Plan pomocy technicznej obejmujący pomoc proaktywną może znacznie zwiększyć zaufanie użytkowników i zapewnić ich zadowolenie oraz zwiększyć akceptację. Dział pomocy technicznej powinien wiedzieć o zmianach wynikających z implementacji usługi [!INCLUDE[wit_nextref](../includes/wit_nextref_md.md)] i potencjalnych problemach, które mogą wystąpić, dzięki czemu będzie można szybko znaleźć rozwiązania poszczególnych problemów. Dział pomocy technicznej może również wysyłać raporty do zespołu projektowego, jeśli podejście przyjęte w projekcie stwarza problemy dla użytkowników.

### Informowanie
Użytkownicy pilotażowi muszą rozumieć wszystkie aspekty projektu. Podstawowe pytanie, które będą mieli użytkownicy, brzmi: „jak pilotaż wpłynie na moją pracę”. Należy wczuć się w sytuację użytkowników i zrozumieć znaczenie ich doświadczeń, od początku do końca. Powiadamiając użytkowników i prowadząc z nimi komunikację, można im ułatwić zrozumienie ich obowiązków i sposobu udzielania pomocy technicznej w fazie pilotażowej.

### Szkolenia
Zapewnienie wysokiego poziomu szkoleń dla użytkowników pilotażowych pomoże w utworzeniu przemyślanego planu szkoleń dla pełnego uruchomienia. Użyj planów testowania i zaoferuj różnorodne opcje szkoleń podczas pilotażu. Poznaj reakcje użytkowników i określ, jakie zmiany zawartości mogą być konieczne w celu zapewnienia, że użytkownicy będą przygotowani do pełnego uruchomienia.

### Działanie
Działanie jest często pomijane w fazie pilotażowej. Pilotaż to pierwsza okazja dla administratorów, aby dostosować procedury. Obejmuje to dostrajanie alertów, weryfikację procedur operacyjnych, weryfikację codziennych zadań zarządzania dotyczących monitorowania, użytkowników i urządzeń oraz weryfikację procedur eskalacji pomocy technicznej.

## Wprowadzenie — lista kontrolna
Oto lista czynności ułatwiających rozpoczęcie fazy **Pilotaż**.

-   Udokumentuj jasno wyrażone cele i metryki sukcesu oraz komunikuj się z zespołem projektowym.

-   Skompletuj zespół planujący wdrożenie, który będzie prowadził skoordynowane prace skupione na podstawowych kwestiach technicznych, zarządzaniu zmianami, środowisku użytkownika i operacyjnych obszarach zainteresowań.

-   Informuj o osiach czasu, obowiązkach i celach pilotażu. Wprowadź raport gotowości.

-   Przeprowadzaj regularne spotkania dotyczące projektu i informuj o stanie projektu za pomocą raportu stanu wykonanych prac.

-   Identyfikuj użytkowników, którzy mają zostać włączeni do pilotażu.

-   Ustal wszelkie kwestie, ryzyka i środki zaradcze, które mogą wpływać na pilotaż.

-   Zdefiniuj proces pomocy technicznej dla pilotażu z uwzględnieniem okresu największego zapotrzebowania na pomoc.

-   Zdefiniuj plan szkoleń dotyczących pilotażu, obejmujący pracowników pomocy technicznej i użytkowników pilotażowych. Przeprowadź szkolenia.

-   Zdefiniuj plan informowania użytkowników pilotażu.

-   Opracuj i rozpowszechnij dokumentację dla użytkowników.

-   Dostosuj ankiety opinii i uwzględnij je w planie informowania.

-   Zorganizuj rozpoczęcie pilotażu i inne działania dotyczące powiadamiania.

## Najczęstsze wyzwania
Poniżej przedstawiono niektóre problemy, jakie można napotkać w fazie **Pilotaż**.

-   **Problem:** Pilotaż jest uruchamiany z udziałem użytkowników IT i użytkowników biznesowych, którzy nie stanowią rzeczywistej reprezentacji całej organizacji. Nie można wykonać pełnej weryfikacji, przeprowadzić procesów i określić zasobów.

    **Środek zaradczy:** Uwzględnij uczestników z organizacji pełniących różne role w ramach różnych grup z różnymi poziomami wiedzy technicznej, aby określić, czego można oczekiwać podczas pełnego wdrożenia.

-   **Problem:** Nie zostały określone kryteria sukcesu specyficzne dla fazy pilotażowej i nie ma podstaw do decyzji o zatwierdzeniu lub odrzuceniu pełnego uruchomienia.

    **Środek zaradczy:** Zdefiniuj ilościowe i jakościowe kryteria sukcesu specyficzne dla organizacji, aby umożliwić podjęcie opartej na faktach decyzji dotyczącej przejścia do następnej fazy wdrożenia.

### Następne kroki
[Wdrożenie w przedsiębiorstwie](enterprise-rollout.md)



<!--HONumber=Oct16_HO4-->


