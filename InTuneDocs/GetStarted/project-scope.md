---
title: Zakres projektu | Microsoft Intune
description: "Zalecenia dotyczące fazy zakresu projektu wdrożenia usługi Intune."
keywords: 
author: Nbigman
ms.author: nbigman
manager: angrobe
ms.date: 10/15/2016
ms.topic: article
ms.prod: 
ms.service: microsoft-intune
ms.technology: 
ms.assetid: 71488dad-2f78-478c-a505-5cb9410eec07
ms.reviewer: tscott
ms.suite: ems
translationtype: Human Translation
ms.sourcegitcommit: 8921043334630bbd2955c0423ca9cd1b76c27758
ms.openlocfilehash: 500d97e79471ce78434729457bc4c6b82e23aa1e


---

# Zakres projektu
W fazie określania zakresu projektu określane są cele, harmonogram i metryki sukcesu, definiowane są najważniejsze czynniki dotyczące gotowości organizacji, kompletowany jest zespół projektu i rozpoczynane są wstępne przygotowania wszystkich faz niezbędnych do pomyślnego wdrożenia usługi Microsoft Intune w organizacji oraz zapewnienia użytkownikom maksymalnego komfortu obsługi.
Poświęć odpowiednią ilość czasu, aby zdefiniować kryteria określające długoterminowy sukces, aby plan zawierał wszystkie odpowiednie kroki umożliwiające zrealizowanie tej wizji. Choć zawsze można wprowadzać poprawki na bieżąco, kompleksowy plan gotowości ściśle dostosowany do podstawowego wdrożenia technicznego ma kluczowe znaczenie dla ogólnego sukcesu.

## Dlaczego jest to istotne?
Zarządzanie zmianami często stanowi największą przeszkodę podczas wdrażania nowej technologii. Wspieranie pozytywnych zmian wymaga dokładnego planowania, od pierwszych wiadomości o nadchodzących zmianach po pierwsze wrażenia użytkowników oraz w całym cyklu wdrażania. Użycie ma największe znaczenie dla realizacji pełnego wpływu inwestycji, a użytkownicy końcowi odgrywają kluczową rolę w osiąganiu pomyślnego użycia.
Rozpocznij od przejrzenia poniższych pytań wstępnych, które mają pomóc w określeniu zakresu i zdefiniowaniu projektu wdrożenia.

## Pytania wstępne
Przedyskutuj następujące pytania ze swoim zespołem projektu, aby określić zakres szczegółów dotyczących projektu, odkryć potencjalne ryzyka i zdefiniować zadania.

-   Jakie są główne powody decyzji o wdrożeniu usługi Intune w organizacji?

-   Jaki jest zakres wdrożenia (liczba użytkowników, urządzeń)?
-   Jaki jest harmonogram ukończenia wdrożenia?

-   Jakie są najważniejsze cele oznaczające pomyślne wdrożenie i w jaki sposób ma być mierzony sukces?

-   Kim są podstawowe grupy użytkowników i w jaki sposób rozwiązanie będzie zorganizowane wokół nich (według platformy urządzeń, regionu, obciążenia, działu, innych kryteriów)?

-   Czy możesz zidentyfikować użytkowników lub grupy, które mogą być pierwszymi użytkownikami lub najważniejszymi osobami wspierającymi wdrożenie?

-   Jak duże zmiany zostaną wprowadzone w organizacji i społecznościach użytkowników?

-   Jakie są oczekiwane korzyści i problemy związane z tą zmianą?

-   Czy istnieją obecnie jakieś problemy, które należy uwzględnić?

-   Kto należy do podstawowego zespołu projektu odpowiedzialnego za wdrożenie?

-   Kto jest sponsorem wykonawczym finansującym ten projekt i wspierającym podstawowe wiadomości?

## Cele w obszarach zainteresowań
Przejrzyj tę sekcję, aby uzyskać wskazówki dotyczące działań w obszarach zainteresowań dla tej fazy wdrożenia.

### Planowanie

Większość wysiłków w fazie określania zakresu koncentruje się wokół planowania i przygotowywania. Podczas określania zakresu projektu rozważ problemy dotyczące technologii i organizacji, jak również obecny sposób pracy użytkowników i wymagane zmiany zachowania. Rozpocznij od celu końcowego w szerszej perspektywie, a następnie twórz mniejsze cele w kolejnych fazach, aby zachować zgodność z planem.


 > [!NOTE]
 >
 > Te szablony mogą być pomocne podczas pracy nad zakresem projektu:
 > > - [Szablon decyzji „Usługa Intune czy usługa Intune z programem Configuration Manager”](https://gallery.technet.microsoft.com/Intune-or-Intune-with-900e8a78)
 > - [Szablon planowania dla aplikacji mobilnych](https://gallery.technet.microsoft.com/Mobile-app-planning-18689d59)
>- [Szablon ogólnego planowania zarządzania urządzeniami](https://gallery.technet.microsoft.com/General-device-management-334c3792)

### Pomoc techniczna
Aby pracownicy informatyczni mogli korzystać z zalet wydajnego środowiska usługi Intune, pomoc techniczna powinna być dobrze przygotowana. Podczas określania zakresu projektu rozważ rolę odgrywaną przez pomoc techniczną w poszczególnych fazach oraz zasoby niezbędne do zapewnienia gotowości pomocy technicznej do obsługi użytkowników końcowych.

### Informowanie
Dobrze zdefiniowana kampania informacyjna ma kluczowe znaczenie dla wspierania zmian i utrzymywania chęci do przyjmowania rozwiązania. Podczas określania zakresu projektu należy wziąć pod uwagę docelowych odbiorców w każdej fazie oraz wymagane informacje. Rozpocznij identyfikowanie zasobów od zespołów ds. marketingu i komunikacji, jak również budżetu, który może być konieczny do zrealizowania planu.

### Szkolenia
Stworzenie poczucia pewności użytkowników końcowych związanego z korzystaniem z nowego rozwiązania jest kluczowym czynnikiem wspierania długoterminowego użycia i przyjęcia rozwiązania. Podobnie jak w przypadku świadomości, zrozumienie potrzeb dotyczących szkoleń w poszczególnych fazach wdrożenia ułatwi pomyślne wykonanie planu i przyjęcie rozwiązania przez użytkowników końcowych.

### Operacje
Nadszedł czas, aby opracować plan długoterminowy. Określenie zakresu planu operacji wymaga zrozumienia sposobu zarządzania, wspierania i zapewniania aktualności aspektów technicznych oraz kwestii związanych z gotowością użytkowników, a także sposobu dalszej realizacji celów.

## Wprowadzenie — lista kontrolna
Oto lista czynności ułatwiających rozpoczęcie pracy podczas fazy **określania zakresu projektu**.

-   Opracuj jasno określone cele, kryteria sukcesu oraz harmonogram, uwzględniając potencjalne ryzyko lub problemy.

-   Skompletuj zespół planujący wdrożenie składający się z podzespołów skupiających się na podstawowych kwestiach technicznych, zarządzaniu zmianami, środowisku użytkownika i operacyjnych obszarach zainteresowań we wszystkich fazach.

-   Uwzględnij wymagania najważniejszych uczestników oraz użytkowników podczas tworzenia harmonogramu i najważniejszych wiadomości.

-   Określ wszelkie uwagi, ryzyka i środki zaradcze, które mogą mieć wpływ na projekt.

-   Kończenie planu projektu

-   Uzyskaj zgodę na realizację planu od najważniejszych uczestników.

## Najczęstsze wyzwania
Poniżej przedstawiono niektóre wyzwania, które możesz napotkać w fazie **określania zakresu projektu**.

-   **Wyzwanie:** Gotowość organizacji i środowisko użytkownika zostało zbagatelizowane lub nie zostało uwzględnione w początkowym zakresie projektu. W organizacji stosowane jest podejście polegające na wdrożeniu rozwiązania i oczekiwaniu, że zostanie przyjęte, co skutkuje niskim poziomem użycia i słabym przyjęciem.

    **Środki zaradcze:** Rozpocznij planowanie wdrożenia i przyjęcia od pierwszego dnia, w połączeniu z działaniami związanymi z wdrożeniem technicznym.

-   **Wyzwanie:** Brak jasno określonych celów i metryk sukcesu oraz reagowanie po wystąpieniu problemów.

    **Środki zaradcze:** Zdefiniuj cele i metryki na wczesnym etapie określania zakresu projektu i skorzystaj z tych danych podczas opracowywania pozostałych faz wdrażania. Upewnij się, że cele są zgodne ze strategią SMART (określone, wymierne, możliwe do osiągnięcia, realistyczne i terminowe), zaplanuj pomiar względem celów w poszczególnych fazach i upewnij się, że projekt wdrożenia jest realizowany zgodnie z planem.

-   **Wyzwanie:** Pominięcie tworzenia, weryfikacji i agresywnego przekazywania zrozumiałych informacji o korzyściach odpowiadających potrzebom organizacji często skutkuje ograniczonym przyjęciem i brakiem zwrotu z inwestycji.

    **Środki zaradcze:** Choć możesz chcieć od razu rozpocząć realizowanie projektu, upewnij się, że informacje o wartości są jasno określone. Uwzględnij te informacje o wartości we wszystkich działaniach związanych ze zwiększaniem świadomości i szkoleniach, aby ułatwić użytkownikom zrozumienie, dlaczego organizacja wybrała usługę Intune.

### Następne kroki
[Weryfikacja koncepcji](proof-of-concept.md)



<!--HONumber=Oct16_HO4-->


