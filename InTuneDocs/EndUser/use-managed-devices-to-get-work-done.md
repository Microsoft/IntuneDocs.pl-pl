---
title: "Wykonywanie pracy przy użyciu urządzeń zarządzanych | Dokumentacja firmy Microsoft"
description: "Dowiedz się więcej o aplikacji Portal firmy."
keywords: 
author: barlanmsft
ms.author: barlan
manager: angrobe
ms.date: 02/08/2017
ms.topic: article
ms.prod: 
ms.service: microsoft-intune
ms.technology: 
ms.assetid: 523caa6b-d792-4bb6-bddb-24b2479932d8
searchScope:
- Company Portal
ROBOTS: NOINDEX,NOFOLLOW
ms.reviewer: jeffgilb
ms.suite: ems
translationtype: Human Translation
ms.sourcegitcommit: 68c7a23dc8769330c14f74e6aebb07eeb188a991
ms.openlocfilehash: 1ca19828902585bf6011713ab214619b7f8c12c5


---

# <a name="using-managed-devices-to-get-work-done"></a>Wykonywanie pracy przy użyciu urządzeń zarządzanych
Microsoft Intune to oprogramowanie, które umożliwia organizacjom zarządzanie urządzeniami (takimi jak smartfony, tablety i komputery), aplikacjami i innymi zasobami firmy, w tym pocztą e-mail. Pracownicy mogą uzyskiwać dostęp do swoich danych roboczych z dowolnego miejsca za pośrednictwem prawie każdego urządzenia, nie narażając informacji firmowych na niebezpieczeństwo.

Po zarejestrowaniu urządzeń do zarządzania za pomocą usługi Intune dział IT może zarządzać zasobami służbowymi i zabezpieczać je, a użytkownicy mogą korzystać z preferowanych urządzeń podczas wykonywania pracy. Podstawowym sposobem osiągnięcia tego stanu jest zarejestrowanie urządzenia do zarządzania za pośrednictwem Portalu firmy.

Dostęp do portalu firmy możesz uzyskać na dwa różne sposoby:

- Instalując aplikację Portal firmy na urządzeniu. Zazwyczaj aplikację Portal można pobrać ze sklepu z aplikacjami odpowiedniego dla urządzenia, ale także administrator IT może zainstalować aplikację Portal firmy dla Ciebie.
- Przechodząc do [witryny internetowej Portal firmy](http://portal.manage.microsoft.com) skonfigurowanej przez administratora IT.

## <a name="whats-the-difference-between-the-app-and-the-website"></a>Jakie są różnice między aplikacją i witryną internetową?
Istnieje kilka niewielkich różnic między aplikacją Portal firmy a witryną internetową Portal firmy, jednak większość zadań można wykonać w obu. Oto niektóre dostępne zadania:

- Rejestrowanie urządzeń do zarządzania
- Wyświetlanie stanu urządzeń
- Pobieranie zalecanych i wymaganych aplikacji dla swojej organizacji
- Zmienianie nazwy urządzenia
- Resetowanie numeru PIN lub hasła urządzenia
- Kontaktowanie się z działem IT w celu uzyskania pomocy

Aby zobaczyć, co można zrobić za pomocą witryny internetowej Portal firmy, a co w aplikacji Portal firmy na urządzeniu, kliknij jeden z poniższych linków:

- [Korzystanie z urządzenia z systemem Android](using-your-android-device-with-intune.md)
- [Korzystanie z urządzenia z systemem iOS lub macOS](using-your-ios-or-macOS-device-with-intune.md)
- [Korzystanie z urządzenia z systemem Windows](using-your-windows-device-with-intune.md)
- [Korzystanie z witryny sieci Web Portal firmy](using-the-intune-company-portal-website.md)

## <a name="what-happens-when-you-add-a-computer-or-device-to-the-company-portal"></a>Co się stanie po dodaniu komputera lub urządzenia do Portalu firmy?
Po dodaniu komputera lub urządzenia do Portalu firmy może zostać zainstalowane określone oprogramowanie lub może zostać pobrana aplikacja (w zależności od urządzenia). Można również w ten sposób nadać administratorowi IT uprawnienia do zarządzania urządzeniem, aby chronić zapisane na nim informacje o firmie.

Aby dowiedzieć się, co administrator IT może zobaczyć na Twoim urządzeniu, kliknij link odpowiadający typowi używanego urządzenia:

- [Instalowanie aplikacji Portal firmy dla systemu Android](what-happens-if-you-install-the-company-portal-app-and-enroll-your-device-in-intune-android.md)
- [Instalowanie aplikacji Portal firmy dla systemów iOS i macOS](what-happens-if-you-install-the-company-portal-app-and-enroll-your-device-in-intune-ios.md)
- [Instalowanie aplikacji Portal firmy dla systemu Windows](what-can-your-it-administrator-see-when-you-enroll-your-device-in-intune-windows.md)

## <a name="what-kind-of-computers-or-devices-can-you-add-to-the-company-portal"></a>Jakiego rodzaju komputery i urządzenia można dodać do Portalu firmy?
-   Urządzenia firmy Apple z systemem iOS (np. iPhone oraz iPad) i macOS (np. MacBook oraz iMac)
-   Urządzenia z systemem Android
-   Urządzenia z systemem Windows
    -   Windows 10 Mobile
    -   Windows 10 Desktop
    -   Windows Phone 8.1
    -   Windows 8.1

## <a name="can-you-remove-a-computer-or-device-from-the-company-portal"></a>Czy można usunąć komputer lub urządzenie z Portalu firmy?
Tak, można usunąć komputer lub urządzenie z Portalu firmy lub zresetować je. Istnieje różnica między **usunięciem** a **zresetowaniem**.

Gdy *usuniesz* komputer lub urządzenie, urządzenie zostanie wyrejestrowane z usługi Intune. Po wyrejestrowaniu nie będzie można uzyskać dostępu do Portalu firmy za pomocą tego urządzenia, a niektóre dane firmowe mogą zostać z niego usunięte. Aby zobaczyć, jak usunąć urządzenie z portalu firmy, kliknij jeden z następujących linków:

- [Wyrejestrowywanie urządzenia z systemem Android](unenroll-your-device-from-intune-android.md)
- [Wyrejestrowywanie urządzenia z systemem iOS lub macOS](unenroll-your-device-from-intune-ios.md)
- [Wyrejestrowywanie urządzenia z systemem Windows](unenroll-your-device-from-intune-windows.md)

Po *zresetowaniu* komputera lub urządzenia portal firmy podejmuje próbę przywrócenia domyślnych ustawień fabrycznych komputera lub urządzenia. Zresetowanie urządzenia spowoduje usunięcie wszystkich danych osobistych i firmowych z urządzenia! Jeśli zgubisz urządzenie, możesz zresetować je zdalnie z poziomu witryny sieci Web Portal firmy.

Aby zobaczyć, jak zresetować urządzenie, kliknij jeden z następujących linków:

- [Resetowanie (wymazywanie) urządzenia z systemem Android](reset-erase-your-lost-or-stolen-device-android.md)
- [Resetowanie (wymazywanie) urządzenia z systemem iOS lub macOS](reset-erase-your-lost-or-stolen-device-ios.md)
- [Resetowanie urządzenia z systemem Windows](reset-erase-your-lost-or-stolen-device-windows.md)
- [Resetowanie urządzenia z poziomu witryny sieci Web Portal firmy](reset-your-device-cpwebsite.md)

## <a name="what-if-i-cant-see-my-device-in-the-company-portal"></a>Co zrobić, jeśli nie widać danego urządzenia w Portalu firmy?
Aby można było wyświetlić urządzenie, należy najpierw dodać je do Portalu firmy. Przejdź do któregokolwiek Portalu firmy wskazanego przez administratora, a następnie postępuj zgodnie z instrukcjami dotyczącymi urządzenia. Ponadto urządzenia będące własnością firmy i zarządzane przez firmę nie będą widoczne.

## <a name="if-you-have-questions-contact-your-it-admin"></a>Jeśli masz pytania, skontaktuj się z administratorem IT
Jeśli potrzebujesz pomocy, skontaktuj się z administratorem IT. Informacje kontaktowe są dostępne w [witrynie sieci Web Portal firmy](http://portal.manage.microsoft.com).



<!--HONumber=Feb17_HO2-->


